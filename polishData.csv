train,"2009-01-01: Słowacja wstąpiła do strefy Euro

Słowacja przystąpiła do unijnej strefy Euro.

""Mamy nadzieję, iż przyjęcie Euro będzie kontynuacją drogi sukcesu, jaka rozpoczęła się dla Słowacji w momencie jej przystąpienia do Unii Europejskiej"" – powiedział premier Słowacji Robert Fico. Słowacja to pierwszy kraj w strefie Euro z bloku wschodniego.

Inwestorzy informują, że wprowadzenie nowej waluty, która zastąpiła koronę słowacką, będzie miało korzystny wpływ na warunki lokowania kapitału w tym kraju. Ekonomiści dodają, że nie obędzie się bez podwyżek.

Rok temu do strefy Euro przystąpiły Malta i Cypr."
train,"2010-11-09: USA: radioaktywny królik koło nieczynnej wytwórni plutonu

Koło miasta Richland, gdzie znajduje się nieczynny zakład wytwarzania plutonu dla celów wojskowych, złapano królika wykazującego niewielką radioaktywność, donosi lokalna gazeta Tri-City Herald. Królik najpewniej pił wodę, która zebrała się w piwnicach jeszcze niewyburzonych budynków zakładów Hanford.

W zeszłym tygodniu na terenach przyległych do Hanford znaleziono królicze odchody wykazujące podwyższony poziom promieniowania jonizującego. Stanowy departament zdrowia zarządził odłów królików, ale tylko jeden złapany egzemplarz wykazywał wewnętrzne skażenie promieniotwórczym cezem. Po akcji odłowu nie znaleziono kolejnych skażonych odchodów, co sugeruje, że wspomniany królik był jedynym skażonym.

Wyjaśnieniem zatrucia królika jest najpewniej to, że wypił on wodę zbierającą się w przyziemiach budynków Hanford, które jeszcze nie zostały wyburzone. Aby zapobiec powtórzeniu się takiego przypadku, budynku zostały otoczone siatką i spryskane lisim moczem, odstraszającym małe ssaki.

Nieczynny zakład produkcji plutonu Hanford, znajdujący się nad rzeką Columbia w stanie Waszyngton, był pierwszym takim ośrodkiem na świecie, uruchomionym w 1943 roku. Znajdował się tam pierwszy w historii reaktor do produkcji plutonu. W Hanford pracowało 9 reaktorów odgrywających przez ponad 40 lat istotną rolę w amerykańskich zbrojeniach jądrowych. Ostatni z reaktorów został wyłączony w 1987 roku. Pierwszy reaktor, oznaczany literą B, nie został wyburzony i obecnie ma status zabytku. Ośrodek można zwiedzać 5 razy do roku.

Zakład jest w większości poddany rozbiórce i dekontaminacji, prowadzoną przez ministerstwo energii, ale i tak na jego terenie zalega ponad 204 000 m³ wysokoradioaktywnych odpadów, co stanowi 2/3 ich całkowitej ilości w USA. W przeszłości, jeszcze, gdy zakład działał, króliki upodobały sobie i spożywały radioaktywne sole cezu i strontu, składowane w podziemnych zbiornikach, do których się podkopywały."
train,"2008-01-12: Małysz najdalej w kwalfikacjach do konkursu w Val di Fiemme

Adam Małysz oddał najdłuższy skok podczas piątkowych kwalifikacji do konkursu głównego we włoskim Val di Fiemme. Nasz najlepszy skoczek poszybował na odległość 130 metrów.

Początkowo Małysz miał w kwalifikacjach nie wystąpić z powodu migreny. Lider klasyfikacji generalnej Pucharu Świata, Thomas Morgenstern uzyskał 127 metrów, ale z obniżonego rozbiegu.

Kwalifikacje wygrał Norweg Anders Bardal (127 m i 126,6 pkt). Drugie miejsce zajął jego rodak Anders Jacobsen (126,5 m i 125,7 pkt.). Trzeci był Niemiec Martin Schmitt - 126 m i 124,8 pkt.

Do konkursu głównego zakwalifikowali się również pozostali Polacy. Krzysztof Miętus zajął 16. pozycję po skoku na odległość 121,5 m (114,7 pkt). Lokatę niżej z taką samą odległością uplasował się Marcin Bachleda (114,2 pkt). 22. pozycję zajął Kamil Stoch - 119,5 m, 112,1 pkt."
train,"2007-06-30: Sejm zatwierdził przepisy ułatwiające walkę z pedofilią

Sejm przegłosował nowe przepisy, dzięki którym walka z pedofilią będzie skuteczniejsza.

Nowe prawo pozwoli policji na prowokację, by zdobywać dowody przeciw pedofilom. Funkcjonariusze będą mogli podszywać się choćby za pedofilów lub dzieci. Będą też wchodzić na internetowe serwisy randkowe i tam logować się na przykład jako uczniowie podstawówek. Kiedy jakiś pedofil złapie haczyk, policjanci będą prowadzić z nim dwuznaczną rozmowę. Gdy zdobędą przeciwko niemu dowody zostanie on zatrzymany.

Projekt nowego prawa zgłosiła posłanka SLD Katarzyna Piekarska. Sejm poparł tę inicjatywę niemal jednomyślnie. Przeciwko nowym regulacjom głosowało troje posłów: Gabriela Masłowska z Ruchu Ludowo-Narodowego i Karol Karski oraz Leszek Dobrzyński z PiS. Parlamentarzyści tłumaczą się, że podczas głosowania pomylili guziki."
train,"2008-08-31: Prezydent i premier razem na szczycie UE

– ""Lech Kaczyński i Donald Tusk udadzą się wspólnie na poniedziałkowy szczyt Unii Europejskiej w sprawie Gruzji"" – powiedział wiceszef Kancelarii Prezydenta Piotr Kownacki.

– ""Wszystkie kwestie istotne dla powodzenia misji (...) w Brukseli zostały ustalone"" – powiedział Kownacki po półtoragodzinnym spotkaniu Kaczyńskiego z Tuskiem. Jak zaznaczył, wylot na szczyt zaplanowano na poniedziałek przed południem z Gdańska.

Dodał również, że przewodniczącym polskiej delegacji będzie prezydent Lech Kaczyński. Donald Tusk opuszczając Pałac Prezydencki nie rozmawiał z dziennikarzami."
train,"2007-09-02: Tydzień w Polsce (27 VIII - 2 IX 2007)

Spektakularne zatrzymanie Kaczmarka, Kornatowskiego i Netzla oraz zarzuty wobec Ryszada Krazuego - to temat, który zdominował wydarzenia minionych dni. Jeszcze większe emocje wzbudziła konferencja prasowa prokuratury i zaprezentowane tam dowody dotyczące zarzutów postawionych całej trójce zatrzymanych. Kazimierz Marcinkiewicz nie wyklucza, iż był jako premier poddany inwigilacji przez służby specjalne. Czy biskupi doprowadzą do odsunięcia o. Rydzyka od kierowania Radiem Maryja?

Prokuratura ujawnia dowody.

Czwartek: W godzinach porannych ABW zatrzymała Janusza Kaczmarka, Konrada Kornatowskiego oraz Jaromira Netzla. Czwartym zatrzymanym miał być szef Prokomu Ryszard Krauze, który jednak przebywa zagranicą. Trójkę zatrzymanych doprowadzono do warszawskiej prokuratury gdzie zostali przesłuchani w sprawie przecieku o akcji ABW w tzw. aferze gruntowej.

Zatrzymania Kaczmarka, Kornatowskiego oraz Netzla wywołały burzę wśród polityków opozycji. Część z nich uznawało działania prokuratury za próbę zamknięcia ust osobom, które miały stawić się przez sejmową komisją ds. służb specjalnych. Najgłośniej protestował LiS - jego kandydatem na premiera jest bowiem Janusz Kaczmarek. Roman Giertych zapowiedzał utworzenie przed Kancelarią Premiera ""biało-czerwonego miasteczka"", które ma trwać aż do momentu wypuszczenia byłego szefa MSWiA.

Piątek: Prokuratura postawiła pierwsze zarzuty zatrzymanym w czwartek osobom. Były minister spraw wewnętrznych Janusz Kaczmarek został oskarżony o utrudnianie śledztwa oraz składanie fałszywych zeznań.

Jaromir Netzel został odwołany ze stanowiska prezesa PZU. Decyzję w trybie nadzwyczajnym podjął Minister Skarbu Wojciech Jasiński.

Sobota: Prokuratura zdecydowała się na ujawnienie na konferencji prasowej istotnej części dowodów zebranych w śledztwie. Na zaprezentowanych nagraniach można zobaczyć spotkanie Janusza Kaczmarka i Ryszarda Krauzego w warszawskim hotelu Mariott. W swoich dotychczasowych zeznaniach Kaczmarek zaprzeczał, iż spotkał się 5 lipca z Krauzem. Nagrania z podsłuchów m.in. Konrada Kornatowskiego i Jaromira Netzla pokazują, iż obaj zapewniali Kaczmarkowi fałszywe alibi. Wieczorem tego samego dnia usłyszeliśmy zarzuty wobec całej trójki. Zatrzymani zostali zwolnieni za poręczeniem majątkowym i mają zakaz opuszczania kraju.

Ryszard Krauze nie zamierza na razie wracać do Polski - taką informację przekazał ""Dziennik"". Biznesmen przez najbliższe dwa tygodnie będzie przebywał na urlopie. Jest on poszukiwany przez ABW w związku z nakazem zatrzymania wydanym przez prokuraturę.

Niedziela: Janusz Kaczmarek pojawił się w ""biało-czerwonym miasteczku"" zorganizowanym przez działaczy LPR i Samoobrony. Na zaimprowizowanej konferencji prasowej powiedział on, iż istnieją dowody świadczące o tym, że przedstawiane przez niego nieprawidłowości w Ministerstwie Sprawiedliwości są prawdziwe. Były minister dodał także, iż będzie się domagał powołania w tej sprawie komisji śledczej.

Odnosząc się do materiałów przedstawionych przez prokuraturę na konferencji prasowej premier Jarosław Kaczyński uznał, iż wina Kaczmarka jest ""oczywista"" i to on był źródłem przecieku, które doprowadziło do fiaska operację CBA. Premier przyznał się także do błędów kadrowych jakim były nominacje zarówno dla Janusza Kaczmarka jak i byłego premiera Kazimierza Marcinkiewicza. Dodał on jednak, że ""tylko ten nie popełnia błędów, kto nic nie robi"".

Marcinkiewicz był inwigilowany?

Środa: Były premier Kazimierz Marcinkiewicz nie wykluczył, iż w czasie gdy był szefem rządu mógł być inwigilowany. Dodał, iż wie z kilku źródeł o tym jakoby osoba związana z PiS prosiła służby o zbieranie informacji na jego temat. W rozmowie z ""Dziennikiem"" Marcinkiewicz powiedział, iż ""żyjemy w państwie Orwella i warto mieć tego świadomość. Gdy byłem premierem, spodziewałem się tego, że także wobec swojego szefa służby mogą pełnić taką rolę i taką funkcję”. Rewelacje Marcinkiewicza stanowczo zdementował rzecznik rządu oraz wielu polityków PiS.

Biskupi odsuną Rydzyka od radia?

Poniedziałek: ""Rzeczpospolita"" poinformowała, iż polscy hierarchowie mogą się zwrócić do generała redemptorystów o odsunięcie o. Tadeusz Rydzyka od kierowania Radiem Maryja. Nie zdecydowano jednak kiedy taki list zostanie przekazany do Rzymu.

Sondaże.

Wtorek: PBS na zlecenie ""Gazety Wyborczej"" przeprowadził badanie preferencji politycznych. Liderem pozostaje PO (31%), które wyprzedza PiS notujące najsłabszy wynik od wyborów w 2005 roku - 22%. Do Sejmu weszłyby także: LiD (11%) oraz LiS (5%)."
train,"2005-05-06: Sprzeciw kombatantów i LPR wstrzymuje powstanie Akademii Wschodnioeuropejskiej

Państwowa Wyższa Szkoła Zawodowa w Przemyślu nie przekszatałci się w najbliższym czasie w Akademię Wszchodnioeuropejską - środowiska kombatanckie i LPR wysłały pisma do Ministerstwa Edukacji Narodowej, który wstrzymał proces przekształcania placówki. Oznacza to odłożenie w czasu projektu, w który zaangażowały się środowiska naukowe miast, a także poseł do europarlamentu, Janusz Onyszkiewicz. Kombatanci protestują przeciw tworzeniu uczelni, która ich zdaniem ""będzie kształcić ukraińską inteligencję"" i wzmacniać wpływy tej mniejszości w regionie. Dla regionu miała ona odgrywać podobną rolę, jak Uniwersytet Viadrina we Frankfurcie nad Odrą - centrum rozwoju intelektualnego i gospodarczego dla regionu, jednego z najbiedniejszych w Unii Europejskiej.

Przemyśl w swej najnowszej historii był świadkiem kilku konfliktów na tle religijnym i narodowościowym, więc obecne tarcia wpisują się w te historię. W czasie pielgrzymki Jana Pawła II do miasta w 1991 roku, przeciwnicy oddania jednego z kościołów grekokatolikom zabarykadowali się w jego środku, uniemożliwiając papieżowi wizytę. Ojciec Święty podarował katolikom obrządku wschodniego dawny kościół jezuitów. Kolejny konflikt wybuchł, gdy karmelici zdecydowali o przebudowie zabytkowej kopuły swego kościoła z cebulastej na łacińską, co wzbudziło sprzeciw konserwatora zabytków. Środowiska kombatanckie gromadzą się w tym kościele, gdzie jednym z obiektów krytyki był tryzub - ukraiński symbol narodowy, obecny w godle tego państwa, wbity razem z hitlerowską swastyką w polskiego orła. Jest to świadectwo walki z UPA, która walczyła o niepodległe państwo ukraińskie w l. 1945-1947, nierzadko metodami terroru. Kres partyzantce położyła dopiero Akcja ""Wisła"", czyli wysiedlenie sporej części Ukraińców i Łemków na Ziemie Odzyskane. Spór o uczczenie miejsc pamięci partyzantów UPA jest równie zażarty, jak o ostateczne otwarcie Cmentarza Łyczakowskiego we Lwowie i uczczenie pamięci poległych tam w walce o miasto w l. 1918-1919 Polaków."
train,"2006-12-30: Saddam Husajn został stracony

Jak podają arabskie media egzekucja Saddama Husajna odbyła się w ""Zielonej Strefie"" w Bagdadzie. Były dyktator został powieszony tuż przed godziną 06:00 czasu lokalnego.

5 listopada 2006 został skazany nieprawomocnym wyrokiem przez iracki Trybunał Narodowy na karę śmierci przez powieszenie na szubienicy. Iracki sąd apelacyjny 26 grudnia podtrzymał wyrok Trybunału; zgodnie z irackim prawem (wprowadzonym jeszcze przez samego Husajna) wyrok wykonany być musiał w ciągu 30 dni od tej daty.

Przygotowania do egzekucji miały być zakończone – wg amerykańskiej telewizji CNN powołującej się na źródła arabskie – przed godziną 6:00 czasu irackiego (4:00 CET) 30 grudnia. Arabska telewizja Al Hurra podała, że wyrok wykonano kilka minut przed godziną 6:00 czasu miejscowego (Al-Arabija podała godzinę 6:05). Fakt wykonania wyroku potwierdziła pół godziny później także oficjalna telewizja iracka.

Około południa naszego czasu irackie telewizje oraz BBC World pokazały zdjęcia martwego Saddama owiniętego w biały materiał.

Relacje świadków.

Świadkowie powieszenia Saddama tak relacjonują wydarzenie dla BBC: Gdy Saddam Husajn był wprowadzony na szubienicę przez grupę zamaskowanych osób, wypowiedział muzułmańskie wyznanie wiary: ""Nie ma Boga prócz Boga, a Mahomet jest jego prorokiem."" Sędzia odczytał wyrok przeciwko Husajnowi. Były iracki dyktator poprosił o przekazanie kopii Koranu, którą trzymał w ręku swojemu przyjacielowi ""Bandarowi"" (zapewne skazanemu razem z nim na śmierć byłemu szefowi Sądu Rewolucyjnego, Awadowi al-Bandarowi - za PAP). Ubrany był w białą koszulę i czarny płaszcz. Po wprowadzeniu na szubienicę, przed założeniem pętli owinięto na szyi skazańca czarną chustę. Kiedy kat chciał założyć b. dyktatorowi kaptur na głowę, ten dał jasno do zrozumienia, że chce umrzeć bez tego. Procedury powieszenia Saddama Husajna trwały zaledwie kilka minut.

""Jeden ze strażników pociągnął dźwignię i Saddam opadł jakieś pół metra do zapadni. Usłyszeliśmy jak kręgi szyjne błyskawicznie pękają i nawet ujrzeliśmy trochę krwi wokół sznura. Wisiał przez jakieś 10 minut, zanim lekarz potwierdził jego śmierć. Wtedy rozwiązano go i umieszczono w białym worku na zwłoki"" - powiedział Sami al-Askari, polityczny sojusznik al-Maliki.

Inny świadek powiedział: ""Wydawał się bardzo spokojny. Nawet nie zadrżał.""

Według CNN egzekucja była nagrywana i filmowana. Wokół ciała straconego Husajna tańczyć miały tłumy Irakijczyków.

CNN pokazał film (audio i video) nagrany kamerą z aparatu telefonicznego ukazujący momenty przed samym zawiśnięciem skazanego. Obecni świadkowie egzekucji krzyczeli do Husajna (np. ""Prosto do piekła"") oraz ironicznie powtarzali wypowiedzi. Źródło

Kwestia pochówku.

Nieoficjalnie wiadomo, że pogrzeb straconego byłego dyktatora odbędzie się ""w ciągu kilku najbliższych godzin"", chociaż wciąż trwają rozmowy na temat dokładnej lokalizacji pochówku, powiedział al-Rubaie. ""Umyjemy go, owiniemy i położymy do islamskiej trumny; po czym ktoś z islamskiej społeczności odczyta nad nim modlitwę zmarłych i zostanie pogrzebany zgodnie ze starymi islamskimi rytuałami."" – dodał al-Rabie.

Buszra Chalil powiedziała agencjom informacyjnym, że ciało powieszonego Saddama Husajna zostało przetransportowane amerykańskim samolotem wojskowym do Tikritu. W rodzinnym mieście b. dyktatora ciało zostało przekazane starszyźnie plemiennej, która ma je pochować - powiedziała wieczorem libańska adwokatka, która wchodziła w skład zespołu obrońców Saddama."
train,"2009-04-29: Amnesty International: uchodźcy pozbawieni ochrony w Turcji

""'W najnowszym raporcie Amnesty International alarmuje, że osoby, które przekroczyły turecką granicę dzień w dzień ryzykują życie, ponieważ władze Turcji nie są w stanie zapewnić im ochrony. Raport ""„Uchodźcy pozbawieni ochrony w Turcji”"" skupia uwagę na problemach, jakie od momentu przekroczenia granicy napotykają na tureckim terytorium imigranci, którzy uciekli z własnych krajów z powodu prześladowań.

""„Narażeni na niebezpieczeństwo ludzie desperacko starają się dotrzeć do Turcji. Jednak państwo stosuje podwójne standardy i odmawia przyznania im statusu uchodźców”"" – powiedział Andrew Gardner, ekspert Amnesty International ds. Turcji.

Turcja jest jedynym państwem, które podpisało ""Konwencję o Statusie Uchodźców"", a które nie uznaje za uchodźców obywateli państw spoza Rady Europy. W rezultacie coraz większa liczba ludzi potrzebujących międzynarodowej ochrony nie otrzymuje wymaganego wsparcia. Urząd Wysokiego Komisarza Narodów Zjednoczonych ds. Uchodźców (UNHCR) podejmuje działania w celu przyznania statusu uchodźców oraz pomaga imigrantom przybyłym do Turcji w osiedlaniu się w państwach trzecich. Według oficjalnych danych w 2006 r. do UNHCR złożono 4 550 nowych wniosków o azyl od obywateli państw spoza Europy. W 2008 r. liczba ta wzrosła do 12 980. Większość z nich przybywa z Iranu, Iraku, Afganistanu i Somalii. Możliwe, że uchodźców jest o wiele więcej – nie ma rzetelnych danych na ten temat.

Osoby ubiegające się o azyl napotykają na trudności w dostępie do opieki medycznej, schronienia i pracy, co stoi w sprzeczności z tureckimi zobowiązaniami międzynarodowymi. Przypadki opisane w raporcie świadczą o braku poszanowania dla prawa międzynarodowego, jaki wykazują tureckie władze zmuszając ludzi do powrotu do państw, w których grożą im poważne naruszenia praw człowieka.

W kwietniu 2008 r. Amnesty International otrzymała informacje o irackiej rodzinie, która po przylocie z Bagdadu została zatrzymana na południu Turcji. Policjanci nie przyznali, że rodzina została aresztowana i że odmówiono jej członkom możliwości złożenia wniosku o azyl – pomimo prośby wysuniętej przez UNHCR w ich imieniu. Mimo obaw o życie, rodzina została zmuszona powrócić do Iraku.

""„Od momentu przekroczenia granicy prawa osób ubiegających się o azyl są łamane przez tureckie władze. Do naruszeń dochodzi zarówno w trakcie rozpatrywania wniosków, jak i później, gdy otrzymują status uchodźcy”"" – powiedział Andrew Gardner.

Imigranci ubiegający się o azyl są często przetrzymywani przez długi czas w ciężkich warunkach, bez wystarczającej ilości pożywienia i bez jasnego uzasadnienia zatrzymania. Mogą zostać wydaleni z kraju bez przeprowadzenia odpowiednich procedur prawnych i zmuszeni do powrotu do państw, w których ich życie narażone jest na niebezpieczeństwo.

Pochodzący z Afganistanu mężczyzna opowiedział przedstawicielom Amnesty International o tym, w jaki sposób traktowali go policjanci podczas pobytu w areszcie na zachodzie Turcji: ""„Gdy nie chcieliśmy oddać pieniędzy pobili nas. Użyli naszych pieniędzy, by odesłać nas z powrotem do Afganistanu”"".

W kwietniu 2008 r. cztery osoby utopiły się, gdy grupa 18 osób została zmuszona przepłynąć rzekę Tygrys, która stanowi granicę między Turcją i Irakiem. Władze Iraku odmówiły przyjęcia ich z powrotem na swoje terytorium.

We wrześniu 2008 r. 24 uzbeckich uchodźców, z których piętnaścioro to dzieci, zostało siłą przetransportowanych na terytorium Iranu przez funkcjonariuszy tureckich służb bezpieczeństwa. W trakcie deportacji członków grupy bito, a kobiety i dziewczęta zostały zgwałcone. W Iranie zostali wzięci do niewoli przez nieznaną grupę bojowników, którzy grozili im śmiercią. Po zapłaceniu 5 000 dolarów okupu uwolniono ich i mogli wrócić do Turcji. W październiku grupę ponownie deportowano do Iranu. Działacze na rzecz praw człowieka informowali, że grupa zamieszkała wysoko w górach niedaleko granicy, gdzie dzieci cierpiały z głodu, po tym jak władze Iranu odmówiły im wstępu na terytorium kraju.

Amnesty International wzywa tureckie władze do ustanowienia i wprowadzenia w życie sprawiedliwych procedur azylowych. Potrzebujący muszą zostać otoczeni międzynarodową ochroną, a prawa uchodźców i osób ubiegających się o azyl muszą być w pełni respektowane."
train,"2007-01-01: Słowenia przyjęła euro

Słowenia od 1 stycznia 2007 weszła do strefy euro. Od dziś w tym kraju można płacić europejską walutą, która wyprze obowiązującego od 1996 roku tolara. W ciągu 14 dni euro stanie się jedynym legalnym środkiem płatności w tym kraju.

Słowenia jako pierwszy kraj spośród 10, które przystąpiły do Unii Europejskiej w 2004 roku, spełniła wymagania ekonomiczne niezbędne do przyjęcia wspólnej europejskiej waluty. Jest to także 13 kraj wspólnoty, który przyjął unijną walutę. Co więcej, jest to pierwszy kraj z byłego bloku komunistycznego mający euro."
train,"2006-05-12: Sejm powołał Centralne Biuro Antykorupcyjne

Centralne Biuro Antykorupcyjne stało się faktem. Sejm przyjął odpowiednią ustawę głosami 354 posłów. Przeciwnych było 43, 20 wstrzymało się od głosu. W ten sposób PiS zaczyna wypełniać jedno ze swoich głównych haseł wyborczych. CBA ma być kolejną służbą specjalną w Polsce zajmującą się walką z korupcją. Będzie miało bardzo szerokie uprawnienia. Będzie mogło na przykład podkładać podsłuchy czy nawet sprawdzać korespondencję. Ustawa budzi wielkie kontrowersje wśród opozycji. Wielu polityków pyta się jaki sens przy walce z korupcją ma wiedza o preferencjach seksualnych czy nałogach konkretnych osób, bo CBA ma gromadzić takie dane wobec wszystkich osób których nazwiska padły w sytuacjach korupcyjnych. Większość uważą że CBA będzie narzędziem PiS do zwalczania opozycji politycznej. Szefem CBA ma zostać Mariusz Kamiński. Biuro ma zatrudniać około 500 osób ze średnią pensją osiem tysięcy zł."
train,"2008-04-04: Rozmowy LPR z eurosceptykami z PiS

""Widzimy wspólność ideową z eurosceptykami z PiS, złożyliśmy ofertę, ale to dopiero początek procesu"" – powiedział w TVN24 Janusz Dobrosz z LPR. Jednak nie chciał mówić, na jakim etapie są dyskusje i czy w efekcie może dojść do rozłamu PiS.

""Myśmy vox populi przedstawili ofertę. Widzimy wspólność ideową. Niech teraz w swoich sumieniach ci posłowie PiS, którzy głosowali przeciw, będą poszukiwali swojej drogi"" – powiedział w rozmowie Dobrosz.

Według Dobrosza posłowie PiS, którzy zagłosowali przeciwko traktatowi są osobami wiarygodnymi i godnymi zaufania dla LPR, gdyż „dali świadectwo, że realizują to, co deklarowali”. Politykom LPR nie przeszkadza, że część z tych posłów, m.in. Anna Sobecka, Antoni Macierewicz, Gabriela Masłowska, Bogusław Kowalski i Ryszard Bender, ma swoją polityczną przeszłość związaną z LPR.

""To przedwczesna dywagacja: z kim, kiedy, po co i dlaczego. To proces, który się dopiero uruchomił"" – zakończył nie chcąc zdradzić bliższych szczegółów. Przyznał jednak, że Sylwester Chruszcz, obecny prezes LPR, prowadzi już rozmowy z niektórymi parlamentarzystami. Nie jest wykluczony też sojusz z ugrupowaniem Marka Jurka – Prawicą RP.

Kiedy zapytano, czy całą inicjatywę obejmie swoim patronatem o. Tadeusz Rydzyk, odparł, że jeżeli o. Rydzyk uzna ten pomysł za dobry, LPR nie będzie się gniewać, jednak nie to jest głównym celem LPR."
train,"2010-11-27: ATP World Tour Finals 2010: Bhupathi i Mirnyj rywalami Fyrstenberga i Matkowskiego

Mahesh Bhupathi z Indii i Białorusin Maks Mirnyj będą rywalami Mariusza Fyrstenberga (na zdjęciu) i Marcina Matkowskiego w półfinale turnieju ATP World Tour Finals w Londynie.

Bhupathi i Mirnyj w ostatnim meczu w grupie B pokonali Wesleya Moodiego z RPA i Belga Dicka Normana 6:4, 6:4. W drugim spotkaniu tej grupy Łukasz Kubot i Austriak Oliver Marach pokonali Serba Nenada Zimonjicia i Kanadyjczyka Daniela Nestora 6:0, 1:6, 10:6. Mimo zwycięstwa zajęli Kubot i Marach zajęli ostatnie miejsce w grupie i odpadli z dalszej rywalizacji.

Fyrstenberg i Matkowski zakończyli rywalizację w grupie A na pierwszym miejscu. Drugie miejsce zajęli Bob i Mike Bryanowie, którzy w półfinale zagrają ze zwycięzcami grupy A - Danielem Nestorem i Nenadem Zimonjiciem.

Wyniki piątkowych spotkań grupy B deblistów:


Pary półfinałowe:"
train,"2009-07-15: Bielawa: Jedenasty zlot miłośników literatury Tolkiena

W dniach 9 - 12 lipca w Bielawie w województwie dolnośląskim odbył się po raz jedenasty zlot miłośników literatury J. R. R. Tolkiena.
Impreza jest organizowana przez Sekcję Tolkienowską ""WIEŻA"" działającą w Miejskim Ośrodku Kultury i Sztuki w Bielawie. Organizatorzy zapewnili fanom Tolkiena oraz mieszkańcom Bielawy wiele atrakcji. Jednym z punktów programu było ""Spotkanie Istarich"", na którym odbyły się wykłady poświęcone tematyce śródziemnych elfów, LARP oraz prezentacja filmu ""Do Rivendell i bez powrotu"" realizowanego na X TolkFolku. Podczas części plenerowej imprezy odbyły się zabawy dla najmłodszych, w ramach programu ""ŚRÓDZIEMIE DZIECIOM"" (""Przejście przez Pajęczy Las"", ""Wrzucenie Pierścienia do Orodruiny"" itp.) oraz warsztaty tańca i pisania tengwarem. Uwieńczeniem całego zlotu była inscenizacja Bitwy pod Czarną Bramą, w wykonaniu przybyłych na imprezę fanów z Polski, Czech i Słowacji. Próby odbywały się w dwa przedpołudnia (w sumie ok 5 godz.) na polu namiotowym, położonym u podnóża Gór Sowich. W inscenizacji wzięło udział ok 70 osób. Fragmenty spektaklu są dostępne na youtube pod hasłem ""Bitwa pod Morannonem"". Strona imprezy www.tolkfolk.pl."
train,"2008-01-04: Mróz wraca do sponsorowania drużyny kolarskiej

Zakład przetwórstwa mięsnego ""Mróz"" powraca do sponsorowania grupy kolarskiej prowadzonej przez Piotr Kosmalę. Od nowego sezonu zespół będzie nosił nazwę Mróz-Action-Uniqa oraz liczył dziewięciu kolarzy.

W 1996 roku dzięki firmie ""Mróz"" powstała pierwsza zawodowa grupa kolarska w Polsce. Przez osiem lat sponsorowania zespołu, odnotowano wiele międzynarodowych sukcesów, a przez nasz team przewinęli się tacy zawodnicy jak: Piotr Wadecki, Cezary Zamana, Tomasz Brożyna, Raimondas Rumsas czy Uwe Ampler.

Sezon 2008 team prowadzony przez Piotra Kosmalę rozpocznie w malezyjskim wyścigu Tour de Langkawi, który ma najwyższą kategorię wśród wyścigów spoza kalendarza Pro Tour. Menedżer zdradził również, że Mróz-Action-Uniqa, wystartuje w innym z wyścigów HC (najwyższej kategorii) - Tour of Quinghai Lake rozgrywanym w Chinach.

Azjatyckie ""wypady"" spowodowane są wysokim miejscem Roberta Radosza w klasyfikacji UCI Azja, gdyż rozgrywany pod koniec roku Tour of Hainan Island, który padł łupem Radosza, zaliczany jest już do tegorocznej klasyfikacji UCI.

Skład Mróz-Action-Uniqa na rok 2008: Robert Radosz, Błażej Janiaczyk, Bartosz Huzarski, Marcin Osiński, Piotr Chmielewski, Mariusz Witecki, Wojciech Pawlak, Marcin Gębka i Marek Rutkiewicz."
train,"2008-11-11: Obchody 90. rocznicy odzyskania przez Polskę niepodległości

W dniu 11 listopada w całej Polsce trwały uroczyste obchody 90. rocznicy odzyskania niepodległości.

Główne obchody.

W Warszawie główne uroczystości związane z obchodami Święta Niepodległości rozpoczęły się przed Grobem Nieznanego Żołnierza o godz. 12:00. Nastąpiła odprawa wart oraz Apel Pamięci. W uroczystościach uczestniczyła m.in. kanclerz Niemiec – Angela Merkel oraz prezydent Ukrainy – Wiktor Juszczenko. W uroczystościach uczestniczyli przedstawiciele najwyższych władz państwowych – Prezydent Rzeczypospolitej Polskiej Lech Kaczyński, Premier Polski Donald Tusk wraz z przedstawicielami rządu (m.in. szefem MON Bogdanem Klichem i szefem MSZ Radosławem Sikorskim) oraz reprezentantami parlamentu, generalicji i duchowieństwa.

Przed rozpoczęciem uroczystości przed Grobem Nieznanego Żołnierza Prezydent RP Lech Kaczyński wziął udział w Mszy Świętej za Ojczyznę w Bazylice Świętego Krzyża, którą celebrował biskup polowy Wojska Polskiego gen. dyw. Tadeusz Płoski.

W czasie swojego wystąpienia na Placu Józefa Piłsudskiego Lech Kaczyński zaznaczył, że 11 listopada to dzień radosny i dlatego dziś należy się przede wszystkim cieszyć z bohaterskich osiągnięć przodków.

Zwrócił także uwagę na to, że III Rzeczpospolita pomimo swoich wad ma jedną cechę pozytywną:

Podkreślił, że spory i kłótnie to rzeczy normalne w demokracji, ale ich granice w ostatnich latach zostały przekroczone niejednokrotnie. Dodał również, że """"do reguł działania w warunkach demokracji będzie trzeba jeszcze wrócić.""""

Prezydent nawiązał także do postawy patriotycznej:
Po wystąpieniu Prezydenta, przed Grobem Nieznanego Żołnierza wieńce złożyli m.in. przedstawiciele najwyższych władz państwowych oraz reprezentanci kombatantów i korpusu dyplomatycznego.

Obok Prezydenta Lecha Kaczyńskiego ze swą małżonką w uroczystościach uczestniczyli szefowie delegacji z następujących krajów: Arabia Saudyjska, Austria, Bośnia i Hercegowina, Bułgaria, Chorwacja, Cypr, Czarnogóra, Czechy, Estonia, Finlandia, Francja, Grecja, Gruzja, Holandia, Irak, Liechtenstein, Litwa, Macedonia, Niemcy, Rumunia, Serbia, Słowacja, Słowenia, Szwecja, Turcja, Ukraina oraz Węgry. Była obecna także delegacja Komisji Europejskiej.

Kolejnym punktem obchodów Święta Niepodległości było otwarcie wystawy """"Dwudziestolecie. Oblicza nowoczesności"""" na Zamku Królewskim. Tam także odbył się uroczysty lunch na cześć Szefów Delegacji Zagranicznych.

Na godz. 17:00 w Pałacu Prezydenckim zaplanowano uroczystość wręczenia nominacji generalskich i odznaczeń. Z kolei o godz. 20:00 w Teatrze Wielkim rozpoczęła się Uroczysta Gala z okazji 90. rocznicy odzyskania niepodległości przez Polskę.

Fotorelacja.

Święto to hucznie obchodzone było także w innych miastach. W Wikinews przedstawiamy fotorelację z tego dnia."
train,"2010-03-07: Gdańsk: wystawa ""Pomiędzy""

Od 26 lutego 2010 w Galerii Pionova w Gdańsku trwa wystawa malarstwa Grażyny Kręczkowskiej. Tytuł ekspozcji ""Pomiędzy"".

Wystawę można będzie zwiedzać do 20 marca tego roku. Adres placówki: ""ul. Olejarna 2, Gdańsk""."
train,"2005-07-08: Yahoo! na polskim rynku

Jedna z największych spółek na rynku portali internetowych, amerykański Yahoo! wkracza na polski rynek. Firma uruchomiła polską wersję swoich usług poczty elektronicznej. Klienci z Polski mogą założyć za darmo konto pocztowe o pojemności 1 GB w domenie yahoo.pl. Operatorem tej usługi jest brytyjski oddział firmy. Cały interfejs www poczty został przetłumaczony na język polski (włącznie z pomocą i regulaminem usług). Część stron ma jednak błędy w kodowaniu polskich znaków w systemie ISO. Występują także drobne błędy gramatyczne (np. """"Twój Nazwa pocztowa zawiera"""").

Usługi poczty firma Yahoo! oferuje także w Argentynie, Australii, Brazylii, Chinach, Danii, na Filipinach, we Francjii, Grecji, Hiszpanii, Hongkongu, Indiach, Indonezji, Irlandii, Kanadzie, Korei, Malezji, Meksyku, Niemczech, Norwegii, Nowej Zelandii, Singapurze, Szwecji, Tajlandii, na Tajwanie, w Turcji, Wielkiej Brytanii, Wietnamie i we Włoszech.

Na obecną chwilę można zarejestrować jedynie darmowe konto. Płatne skrzynki mailowe w domenie yahoo.pl nie są na razie dostępne.

Na razie Yahoo! nie ma planów, co do uruchomienia portalu internetowego w Polsce. Wiązałoby się to z dodatkowymi kosztami i ze skompletowaniem zespołu redakcyjnego. Nie we wszystkich krajach, w których Yahoo! oferuje swoje usługi pocztowe, firma uruchomiła lokalne wersje językowe swojego portalu internetowego. Obecnie z adresu www.yahoo.pl użytkownicy przekierowywani są na portal ""Yahoo! UK&Ireland""."
train,"2008-06-04: Awaria elektrowni atomowej w Słowenii - UE ogłasza alarm

Komisja Europejska ogłosiła alarm w związku z awarią w elektrowni atomowej Krško (Krszko) na terenie Słowenii. Do awarii doszło ponieważ w reaktorze zabrakło chłodziwa, na szczęście nie odnotowano wycieku materiału radioaktywnego. Trwa proces bezpiecznego wyłączenia reaktora. Unijni eksperci ds radiologii będą postawieni w stan najwyższej gotowości do momentu gdy sytuacja unormuje się."
train,"2010-06-12: Kolejarz Stróże awansował do I ligi

Kolejarz Stróże zremisował ze Startem Otwock 2:2 w meczu ostatniej kolejki 2. ligi, co wystarczyło do awansu na zaplecze Ekstraklasy. W końcowej tabeli grupy wschodniej piłkarze tego klubu zajęli drugie miejsce.

Wcześniej promocję do 1. ligi wywalczył Bruk-Bet Nieciecza. Z kolei z grupy zachodniej awansowały Górnik Polkowice i Ruch Radzionków."
train,"2006-11-17: Codziennie 100 tys. nowych blogów

Według badań firmy Technokrati, każdego dnia w Internecie internauci tworzą 100 tys. nowych blogów, a na różnego rodzaju forach pojawia się 1,3 mln. wpisów. Aktywność użytkowników osiągnęła apogeum podczas konfliktu Izraela z Hezbollahem (lato 2006).

David Sifry z Technokrati powiedział: ""Wyniki badań dowodzą, że blogi stają się niezwykle istotnym środkiem komunikacji w dyskusji na ważne tematy naszych czasów"". Popularność blogów przyczynia się również do szybkiego wzrostu ilości stron internetowych. Brytyjska firma Netcraft poinformowała niedawno, że liczba stron internetowych wynosi ok. 100 mln., a dokładniej - 101 435 253. W maju 2004 liczba ta wynosiła ""zaledwie"" 50 mln.

Według Netcraftu najwięcej stron internetowych jest w USA (55%). Na drugim miejscu są Niemcy (15%). Trzecie miejsce zajmuje Wielka Brytania, a następne - Kanada (3%) i Francja (2,5%)."
train,"2007-06-24: Die Welt: „Królowa Merkel”

Dziennik ""Die Welt” napisał o Angeli Merkel jako o ""królowej Merkel”, bez której nie doszło by do kompromisu w trakcie szczytu w Brukseli. Niemieccy politycy zgodnie chwalą ""mistrzostwo dyplomatyczne”.

Kanclerz Angelę Merkel poparł jej koalicyjny partner SPD: ""Było jasne, że pani kanclerz stała na straży interesów Unii. To zasługuje na nasze pełne poparcie i szacunek - powiedział dla ""Die Welt"" Peter Struck z SPD.

Niemiecka gazeta podkreśla jednak, że sukcesy międzynarodowe Merkel nie pomogą jej w polityce wewnętrznej, w której ostatnio nie jest najlepiej. Chodzi między innymi o potrzebę dużych reform, w tym systemu podatkowego. ""Dobre relacje z Bushem i załatwienie sprawy z Polską nie wyglądają już tak dobrze, gdy popatrzymy na stan finansów publicznych"" - podkreślał Struck.

""Merkel naprawiła unijny silnik. Jej rzeczowa, zorientowana na cel polityka umożliwiła kompromis"" - powiedział sekretarz generalny CDU Ronald Pofalla.

""Dyplomatyczne mistrzostwo"" - podsumował inny polityk CDU Volker Kauder.

Hans-Gert Poettering, przewodniczący Parlamentu Europejskiego, który w ostatnich tygodniach szczególnie ostro wyrażał się o Polsce, również docenia działania Angeli Merkel. Poettering wyraził również zadowolenie, że w traktacie wzmocnione zostaną kompetencje PE.

Guenter Verheugen, wiceprzewodniczący KE apeluje, by wyciągnąć z przebiegu szczytu odpowiednie wnioski i nie roztrząsać długo niemiłych momentów, które miały miejsce podczas negocjacji. 

""Ważne, byśmy przeszli do porządku dziennego nad ostrym tonem, w jakim prowadzone były rozmowy w tych dniach"" - powiedział Verheugen i dodał, że Polacy boją się, że można prowadzić politykę wschodnią ponad ich głowami.

Niemiec Ludwig Georg Braun podsumował szczyt stwierdzeniem, że Europa nadal jest na drodze reform."
train,"2007-08-05: Andrzej Lepper: ""premier oszukuje społeczeństwo""

Przed Radą Krajową Samoobrony, która ma zdecydować o dalszych losach koalicji lider Samoobrony Andrzej Lepper powiedział że """"premier oszukuje społeczeństwo"""". """"Czas żeby społeczeństwo dowiedziało się innych rzeczy o panu premierze, ale to innym razem"""" - mówił Lepper. Przewodniczący Samoobrony powiedział też, że Samoobrona nie zerwie umowy koalicyjnej ponieważ to Kaczyński ją zerwał powołując na stanowisko ministra rolnictwa Wojciecha Mojzesowicza. Wiceszef Samoobrony Janusz Maksymiuk w telewizji TVN24 już wcześniej mówił """"Koalicji nie ma, premier i PiS ją zerwał Rada Krajowa Samoobrony wyciągnie z tego wnioski na dzisiejszym posiedzeniu i zajmie odpowiednie stanowisko w tej sprawie"""". Maksymiuk został także zapytany o to czy chciałby zostać nowym przewodniczącym partii, odpowiedział """"Nie chciałbym zostać przewodniczącym Samoobrony, nie mam takich uprawnień. To nie byłoby dobre dla naszej partii. Ja nie byłbym dobrym przewodniczącym. Andrzej Lepper ma charyzmę, jest konsekwentny i ma prawie 100 proc. poparcie"""".

Decyzja Krajowej Rady Samoobrony zostanie ogłoszona w niedzielę o godzinie 15:15."
train,"Detroit ogłosiło bankructwo

Miasto Detroit ogłosiło bankructwo. Jedno z największych miast Stanów Zjednoczonych, stolica stanu Michigan popadło w kłopoty finansowe, przez co władze miasta w czwartek 18 lipca 2013 złożyły wniosek o upadłość. Na szczęście nam to nie grozi, w razie niewypłacalności samorządy mogą liczyć na hojność finansowaną z budżetu skarbu państwa.
Nowinka to najbardziej zadłużona gmina w Polsce otrzyma 10 milionów zł pożyczki od skarbu państwa."
train,"2007-07-29: LPR: Ziobro zamiast Kaczyńskiego

LPR szuka wyjścia z patowej sytuacji - proponuje, by Zbigniew Ziobro zastąpił Jarosława Kaczyńskiego na stanowisku premiera.

„Zbigniew Ziobro cieszy się niekwestionowanym autorytetem w PiS, jest do zaakceptowania przez LiS” - napisał Wojciech Wierzejski w swoim blogu. Politycy PiS są tą propozycją oburzeni.

""Nie będę kolegom dyktował, kto ma być szefem LPR i mam nadzieję, że oni postąpią tak samo"" - skomentował propozycję Zbigniew Girzyński (PiS).
Poseł Krzysztof Filipek z Samoobrony nie chciał komentować sprawy.

LPR i Samoobrona chciałyby w ten sposób uratować koalicję. ""Rozładuje to napięcia w koalicji i pozwoli na odbudowę zaufania. Od dawna wiadomo bowiem, że Jarosław Kaczyński ma na celu zniszczenie Ligi i Samoobrony. Nieustannie prowadzi też jakąś grę"" - wylicza jeden z posłów LPR. Jest jeszcze inny powód: Ziobro to najpopularniejszy obecnie polityk. LPR liczy, że jego wysokie notowania przełożą się na wzrost poparcia dla koalicjantów.

""Obsada stanowiska premiera to nasza sprawa, a nie LPR. Jakakolwiek zmiana jest nieracjonalna, nie widzę ku temu żadnych powodów. W PiS nikt o tym nie myśli"" - dodał Adam Lipiński, minister w Kancelarii Premiera."
train,"2008-09-03: Przed Trybunał Stanu za brak restrukturyzacji stoczni?

PO rozważa postawienie byłego premiera Jarosława Kaczyńskiego przed Trybunałem Stanu. O takiej możliwości donosi w środę ""Dziennik"". Sprawa ma mieć związek z restrukturyzacją polskich stoczni.

Według informacji gazety, w resorcie skarbu powstaje biała księga w sprawie polskich stoczni. Zawarte w niej informacje mają wskazywać, że dużą odpowiedzialność za obecną trudną sytuację stoczni ponosi gabinet Jarosława Kaczyńskiego. Głównym zarzutem jest to, że w 2007 roku ówczesna ekipa rządząca nie wystąpiła o przedłużenie okresu ochronnego dotyczącego przekazywania pomocy publicznej dla stoczni o kolejne trzy lata. Taka możliwość przysługiwała nowym członkom Wspólnoty.

Eksperci resortu skarbu mają kierować pod adresem byłego premiera również inny poważny zarzut. Dotyczy on jednej z propozycji prywatyzacji stoczni, którą rząd Kaczyńskiego otrzymał w ubiegłym roku, a nie zgodził się na jej przyjęcie w obawie przed prywatyzacją Stoczni Gdańskiej, jako kolebki ""Solidarności"".

W białej księdze znajdują się prawdopodobnie także zarzuty pozwalające na postawienie przed Trybunałem Stanu ministra gospodarki w rządzie SLD Jacka Piechoty."
train,"2010-09-22: Kolędowanie w lecie dla hospicjum: nowa kampania Fundacji GAJUSZ

Fundacja GAJUSZ od pięciu lat prowadzi Hospicjum Domowe dla Dzieci Ziemi Łódzkiej. Hasło nowej kampanii brzmi: ""Śpiewamy kolędy latem, bo Jaś umrze przed Gwiazdką"".

""Bywa, że śpiewamy kolędy latem, bo jeden z naszych pacjentów może umrzeć przed świętami Bożego Narodzenia. Hospicjum to nie tylko opieka medyczna to zuchwałe zmaganie się z czasem i o tym opowiada nowa kampania Fundacji GAJUSZ"" - czytamy w Biurze Prasowym Fundacji.

Kampania rozpoczyna się happeningiem 23 września 2010 r. na ulicy Dąbrowskiego 87 w Łodzi. Wspólnie z dziećmi wolontariusze i pracownicy Fundacji pomalują pierwszą ścianę budynku, który Fundacja GAJUSZ otrzymała od władz miasta. Po gruntownym remoncie powstanie tu jedno z pierwszych w kraju Hospicjum Stacjonarne dla Dzieci. Impreza jest organizowana w ramach ogólnopolskiej kampanii „Hospicjum to też Życie”.

Spot informacyjny powstał dzięki uprzejmości łódzkiego MPK, strażaków, Teatrów Wielkiego i Harnam. Aktorami stali się wolontariusze i pracownicy Fundacji oraz radny John Godson."
train,"2007-02-01: Powrót pociągów na trasę Piła Główna - Wałcz

Po 6,5 roku przerwy w kursowaniu, wczoraj przywrócone zostało połączenie kolejowe na trasie Piła Główna - Wałcz.

Pierwotnie linia miała być otwarta od nowego rozkładu jazdy pociągów (tj. od 10 grudnia 2006 r.) oraz miało kursować po niej 6 par pociągów. Zmiany wynikły z powodu zażądania przez PKP PR wyższego dofinansowania ze strony województwa wielkopolskiego.

Szynobus po trasie przejedzie 3 razy w obie strony na dobę. Stacje na trasie: Piła Główna, Dolaszewo Wałeckie, Szydłowo Krajeńskie, Skrzatusz (na obszarze woj. wielkopolskiego) oraz Dobino Wałeckie i Wałcz (w woj. zachodniopomorskim).

Linia z Piły Głównej (ówcześnie ""Schneidemühl"") do Wałcza (""Deutsch Krone"") została otwarta w 1881 r. Do 1895 r. przedłużono ją do Stargardu Szczecińskiego (""Stargard (Pommern)""). W 2000 r. całą linię zamknięto, w późniejszym okresie jeszcze kilkakrotnie odcinek Stargard Sz.- Kalisz Pom. był otwierany i zamykany. Ostatecznie reaktywowano ten odcinek 5 miesięcy temu. Linię dofinansowują Urzędy Marszałkowskie województw: wielkopolskiego i zachodniopomorskiego. 

W planach jest przywrócenie pozostałego odcinka linii z Wałcza do Kalisza Pomorskiego przez Tuczno Krajeńskie, jednak trasa w kilku miejscach jest nieprzejezdna, budynki na stacjach zniszczone, a koszt jej dostosowania do prędkości 80 km/h dla szynobusów to ok. 60 mln PLN."
train,"2007-02-03: Niemcy nie wierzą w sukces swojej drużyny?

Na jeden dzień przed finałem mistrzostw świata w piłce ręcznej w którym spotkają się drużyny Polski i Niemiec w portalu internetowym niemieckiego dziennika Bild stworzono sondę, w której zadano pytanie """"Packen die DHB-Jungs jetzt auch Polen?"""" większość ankietowanych bo aż 88% odpowiedziało ""Nein, die Polen sind zu stark!"", co oznacza ""Nie, Polska jest za mocna"", zaledwie 12% zaznaczyło odpowiedź ""Ja, wir werden Weltmeister!"", która mówi że Niemcy zostaną mistrzami świata. Ciekawe jest to czy Niemcy nie wierzą w sukces swojej drużyny, czy jest to może zemsta Polaków za  w którym Bild Polskich szczypiornistów nazwał słowem ""Rüpel"", które oznacza ""prostaka"", ""chama"", ""łobuza"" lub ""chuligana""? Najprawdopodobniej takie wyniki sondy spowodowane są spontaniczną akcją internautów – link do ankiety był przekazywany za pośrednictwem sieci IRC, for dyskusyjnych, komunikatorów."
train,"2006-10-16: Powrót Samoobrony do koalicji rządowej

Dziś po godzinie 22:00 w pałacu prezydenckim z rąk prezydenta Lecha Kaczyńskiego nominację na wicepremiera i ministra rolnictwa odebrał Andrzej Lepper. Oznacza to powrót Samoobrony do koalicji sejmowej i rządowej. O fakcie ponownego wstąpienia Leppera do rządu nieoficjalnie było wiadomo już przed godziną 20:00, informację tą potwierdzono ok. godziny 21:00. Uroczystość wręczenia nominacji odbyła się za zamkniętymi drzwiami bez udziału dziennikarzy.

Koalicja nie będzie miała większości.

Po przystąpieniu Samoobrony koalicji nadal będzie brakowało jednego posła do większości sejmowej, spowodowane jest to wystąpieniem z Samoobrony posła Henryka Młynarczyka."
train,"2007-10-29: Złote Kaczki 2007

Dziś w w Sali Kongresowej w Warszawie ogłoszono nazwiska laureatów Złotych Kaczek 2007. Galę poprowadzili: Cezary Pazura i Monika Richardson. Zwycięzców wyłonili czytelnicy magazynu ""Film"". Tegoroczna impreza przebiegała pod hasłem ""Najlepsze w minionym 50-leciu"". Nagrody były rozdawane w 10 kategoriach - m.in. najlepszy skecz, najlepsza piosenka, najlepsza złota myśli w filmach polskich ostatniego 50-lecia.

Laureatami Złotych Kaczek w kategorii najlepszy aktor i aktorka w tym roku zostali: Jerzy Stuhr i Krystyna Janda.

W kategorii najlepszy film minionych 50 lat wybrano obraz w reżyserii Andrzeja Wajdy pt ""Ziemia obiecana"".

Natomiast Waldemar Kazanecki został wyróżniony za najlepszą muzykę, którą skomponował do filmu ""Noce i dnie"" w reżyserii Jerzego Antczaka.

Jako najlepszą piosenkę wybrano ""Dumkę na dwa serca"" z filmu ""Ogniem i mieczem"" w reżyserii Jerzego Hoffmana a w wykonaniu Edyty Górniak i Mieczysława Szcześniaka.

W kategorii złota myśl zwyciężyła kwestia z filmu ""Sami swoi"" w reżyserii Sylwestra Chęcińskiego: ""Sąd sądem, a sprawiedliwość musi być po naszej stronie"".

Pozostałymi laureatami byli:

Złote Kaczki przyznawane są od 1956 roku."
train,"2006-01-25: Warszawa: Trasa II linii metra ustalona

Po wielu dniach dyskusji nad przebiegiem drugiej nitki warszawskiego metra w końcu zdecydowano. Metrem pojedziemy z Chrzanowa, pod Górczewską i Świętokrzyską na Bródno.

Tymczasowy sekretarz miasta Mirosław Kochalski wraz ze współpracownikami wybrał ten przebieg spośród dwunastu możliwości. W międzyczasie pojawiały się inne propozycje, między innymi aby linię przesunąć w kierunku Uniwersytetu Warszawskiego i ulicy Karowej. Głównym powodem rezygnacji z tej propozycji był strach przed utratą środków z Unii Europejskiej. Wówczas bardzo ciężko byłoby znaleźć sponsorów i ukończenie linii w planowanym terminie stanęłoby pod bardzo dużym znakiem zapytania.

Ostatecznie wybrano następujący przebieg trasy: Chrzanów (miejsce budowy stacji nieustalone) - Lazurowa (Lazurowa/Górczewska), dalej pod Górczewską - Powstańców Śląskich (Górczewska/Powstańców Śląskich) - Wola Park - Księcia Janusza (Górczewska/Ks. Janusza) - Moczydło (Górczewska/Al. Prymasa Tysiąclecia) - Płocka (Płocka/Górczewska) - Wolska (Wolska/Młynarska) - Rondo Daszyńskiego (Towarowa/Prosta) - Rondo ONZ (Jana Pawła II/Świętokrzyska) - Świętokrzyska (stacja przesiadkowa z linią I, Świętokrzyska/Marszałkowska) - Nowy Świat (Nowy Świat/Świętokrzyska) - Powiśle (Dobra/Tamka) - Stadion (Targowa/Zieleniecka) - Dworzec Wileński (Al. Solidarności/Targowa) - Szwedzka (Szwedzka/Strzelecka) - Targówek (Pratulińska/Handlowa) - Zacisze - Kondratowicza (Kondratowicza/Malborska) - Rembielińska (Kondratowicza/Rembielińska).

Budowa tego fragmentu ma kosztować około 6 mld złotych, w pierwszej kolejności oddany do użytku będzie odcinek od Ronda Daszyńskiego do Dworca Wileńskiego. Koszt tego odcinka ma wynieść około 2 mld zł. Jeżeli dobrze pójdzie, to cała linia będzie gotowa do 2016 roku. Dużo wcześniej, bo już w 2008 roku mają być gotowe brakujące stacje I linii, czyli Plac Konstytucji oraz Muranów."
train,"2010-08-29: Macierewicz z wizytą w Kanadzie i USA

Antoni Macierewicz, szef zespołu parlamentarnego ds. katastrofy smoleńskiej, podczas pobytu w USA zaapelował do mieszkającej tam Polonii o głosowanie w nadchodzących wyborach na polityków, gotowych poprzeć w Kongresie wniosek o międzynarodowe śledztwo w sprawie katastrofy smoleńskiej.
Rezolucję w tej sprawie złożył 30 czerwca 2010 r. republikański kongresman z Nowego Jorku Peter King. Antoni Macierewicz najpierw odwiedził Chicago, a następnie udał się na zachodnie wybrzeże USA. ""Jest to robocza wizyta. Zostałem zaproszony przez Radio Maryja i Solidarność z Los Angeles i San Francisco"" - poinformował.

""Polonia, z którą się spotykam, nie jest w stanie zrozumieć, dlaczego rzecznik prasowy rządu Paweł Graś powiedział, że premier i rząd nie będą współpracować z zespołem, który reprezentuje jedną czwartą polskiego parlamentu"" – mówił Macierewicz.

Przebywając w Chicago Macierewicz spotkał się z Frankiem Spulą – prezesem Kongresu Polonii Amerykańskiej (KPA). ""Było to oficjalne spotkanie i uzyskałem obietnice, że Kongres poprze to stanowisko związane z koniecznością powołania międzynarodowej komisji"" – mówił.

Poza tym Macierewicz rozmawiał na temat wsparcia rezolucji z demokratycznym kongresmanem z Illinois Mike'iem Quigleyem. ""Kongresman powiedział, że się z nią zapozna i że jest nadzieja, że ją poprze"".

Podobne rozmowy Macierewicz miał prowadzić z politykami w Kanadzie."
train,"2008-05-31: W Berlinie demonstrowali przedstawiciele mniejszości serbołużyckiej

W czwartek, 29 maja w Berlinie miała miejsce demonstracja Serbołużyczan domagających się większego wsparcia finansowego. Według źródeł serbołużyckich, około 500 demonstrantów przeszło ulicą Unter den Linden do Bramy Brandenburskiej.

Serbołużyczanie (nazywani również Serbami łużyckimi, przy czym niejasne jest, na ile blisko związani są z Serbami bałkańskimi) to słowiańska mniejszość narodowa zamieszkująca dwa niemieckie landy – Saksonię i Brandenburgię. Podzielona jest na dwie grupy, liczące odpowiednio około 40 000 i 20 000 ludzi, różniące się religią oraz językiem. Języki dolno- i górnołużycki są uznawane za zagrożone. W tym roku rząd niemiecki zmniejszył pomoc finansową udzielaną organizacjom i instytucjom łużyckim. W odpowiedzi Serbołużyczanie zorganizowali protesty, najpierw 17 marca w Budziszynie, a następnie 29 maja – w Berlinie.

Artykuł 25 brandenburskiej konstytucji gwarantuje Serbom łużyckim ochronę i utrzymanie ich tożsamości narodowej. Do tej pory nie powstały jednak ustawy precyzujące, jak ta ochrona będzie wyglądać, istniała jedynie umowa między rządem federalnym oraz landami Saksonią i Brandenburgią w sprawie finansowania organizacji łużyckich podpisana w 1998 roku. Umowa ta wygasła 31 grudnia 2007, a nowe warunki finansowania nie zadowoliły przedstawicieli Serbołużyczan. W roku 2008 rząd federalny miał przekazać 7,6, Saksonia 5,5, a Brandenburgia 2,6 miliona euro, co razem daje 15,6 miliona euro. Nieoczekiwanie w budżecie federalnym 2,6 milionów euro przeznaczonych dla Łużyczan zostało bez podania powodu zamrożonych.

Według Jana Nuka, przewodniczącego związku Domowina, dla finansowania narodowego teatru, muzeów, czasopism oraz programów językowych (jak ""Witaj"", zapoznający dzieci od najmłodszych lat z językiem łużyckim) potrzebne jest przynajmniej 16,4 milionów euro. Marco Suchy, dyrektor Fundacji dla narodu łużyckiego (niem. ""Stiftung für das sorbische Volk"", łuż. ""Załožba za serbski lud""), do której zadań należy przyjmowanie państwowych dotacji, zażądał od rządu federalnego oraz dwóch landów po kwocie 8,2 miliona euro, powiększonej o stopę inflacji. Serbołużyczanie wskazują jako przykład na mniejszość duńską w Szlezwiku-Holsztynie, która ma otrzymywać znacznie większe fundusze, choć liczebnie wcale nie jest większa niż mniejszość łużycka.

W demonstracji według organizatorów wzięli udział oprócz Łużyczan również ich sympatycy, w tym studenci ze Szczecina. Pojawili się też posłowie z parlamentu federalnego z partii SPD (Steffen Reiche, Wolfgang Gunkel), CDU (Marja Michałkowa), Lewicy (Gesine Lötzsch, dr Ilja Seifert) i Zielonych (Cornelia Behm), jak również europoseł Ligi Polskich Rodzin Sylwester Chruszcz, zajmujący się sprawami łużyczan. Relację z demonstracji prowadziło Radio Opole.

Łużyczanie liczą, że poprawę ich sytuacji przyniesie wybór na premiera Saksonii Stanisława Tilicha – pierwszego Serbołużyczanina na tak wysokim stanowisku. Tilich, poprzednio minister finansów landu, został 28 maja wybrany głosami frakcji CDU następcą Georga Milbradta, który odszedł w następstwie kryzysu finansowego banku Landesbank Sachsen. Tilich jest jak większość Górnołużyczan katolikiem, mówi zarówno po górnołużycku i niemiecku, jak i po polsku i czesku; jego żona jest Łużyczanką i córką polskiego robotnika przymusowego. Przyjmując urząd, dodał po górnołużycku: ""Z Božej pomocu"".

Według nowego projektu budżetu federalnego, łużycka fundacja otrzyma całe 7,6 miliona euro w tym roku i przez najbliższe 5 lat. Projekt ma być poddany pod głosowanie w Bundestagu w następnym tygodniu. Ministerstwo kultury Brandenburgii zapowiedziało, że również odblokuje 600 000 euro. Natomiast minister kultury Saksonii zapowiedziała w czwartek, że land będzie zwiększał dofinansowanie dla Serbołużyczan o 100 tysięcy euro rocznie, począwszy od roku 2009 – obecnie suma przekazywana przez Saksonię wynosi 5,45 miliona euro; w roku 2012 ma to być 5,85 miliona."
train,"2008-03-08: Hiszpania: liderzy największych ugrupowań politycznych zawiesili kampanię wyborczą

Na dwa dni przed mającymi odbyć się w Hiszpanii wyborami, w Kraju Basków został zamordowany były radny Isaias Carrasco.

W związku z wydarzeniem liderzy największych ugrupowań politycznych: Jose Rodrigez Zapatero i Mariano Rajoy zawiesili kampanię wyborczą, jeszcze przed rozpoczęciem ciszy wyborczej, w nocy z piątku na sobotę.

Premier Zapatero odpowiedzialnością za zastrzelenie polityka obarcza separatystów z ETA.

Zamach może mieć związek z decyzją Sądu Najwyższego, który w lutym zdelegalizował dwie największe partie baskijskie, uniemożliwiając im start w wyborach."
train,"2009-05-16: Armia Sri Lanki otoczyła oddziały Tamilskich Tygrysów

Armia Sri Lanki otoczyła separatystów kontrolujących jeszcze ok. 3 km i odcięła im drogę ucieczki, zarówno na lądzie jak i na morzu. Wcześniej armia Sri Lanki poinformowała, że bojownicy stracili całą linię wybrzeża, którą kontrolowali od 1983 roku. Z rebeliantami jest przyblokowany ich lider - Velupillai Prabhakaran.

ONZ obawia się tego, że rebelianci mogą masowa zabijać cywilów, którzy znajdują się z Tamilami.
W ubiegły weekend w w walkach artyleryjskich mogło zginąć ponad 400 cywilów, niektóre źródła mówią nawet, że 1000. Dokładne dane nie są znane, ponieważ dziennikarze nie mają wstępu do stref walk. Z kolei we wtorek i w środę doszło do ataków na szpital, co kosztowało życie 100 cywilów.

Armia podając dziś, że zwyciężyła nad rebeliantami, podała też, że w ciągu 48 godzin zajmie otoczone tereny, likwidując rebelię tamilską i uwalniając tysiące cywilów.

Początek wojny domowej na Sri Lance sięga 1983 roku. Tamilowie (LTTE), którzy walczą o utworzenie niepodległego państwa tamilskiego Ilamu, zamieszkują głównie północną i wschodnią część wyspy. Przywódcą Tamilskich Tygrysów jest Velupillai Prabhakaran. Pomimo, że w 2002 roku zawarto tam rozejm, to walki wybuchły na nowo w 2006 roku. W 2008 roku armia lankijska przeszła do wielkiej ofensywy w wyniku, której zdobyto większość miast. 2 stycznia br. padła stolica Tamilów Kilinoczi. Od przełomie stycznia zdobywano kolejne ważne miasta, spychając rebeliantów nad mały obszar wybrzeża, który stopniowo się pomniejszał. Łączna liczba ofiar wynosi ok. 70 tysięcy."
train,"Opole: zarejestrowano Stowarzyszenie Osób Narodowości Śląskiej

21 grudnia Sąd Rejonowy w Opolu zarejestrował Stowarzyszenie Osób Narodowości Śląskiej.

Rejestracja stowarzyszenia trwała już od 10 miesięcy. Wcześniej sąd odmówił wpisania opolskiej organizacji do Krajowego Rejestru Sądowego. Decyzje swe opierał na obawie, że założenie stowarzyszenia może być próbą ominięcia pięcioprocentowego progu w wyborach parlamentarnych. Po dokonaniu wpisów w statucie m.in. o tym, że członkowie stowarzyszenia nie będą startować w wyborach, ani zabiegać o dopisanie narodowości śląskiej do ustawy o mniejszościach, 21 grudnia 2011 Sąd Rejonowy w Opolu zarejestrował Stowarzyszenie Osób Narodowości Śląskiej.

Stowarzyszenie będzie działać na terenie całego kraju i mogą się do niego zapisać wszyscy, którzy czują przynależność do narodowości śląskiej, niezależnie od miejsca zamieszkania. Warunkiem przyjęcia do stowarzyszenia będzie wypełnienie deklaracji członkowskiej i zadeklarowanie narodowości śląskiej. Deklaracja członkowska zostanie udostępniona od 1 stycznia 2012 na portalu społecznościowym Facebook.

Stowarzyszenie będzie zajmowało się m.in. promocją i kształtowaniem pozytywnego wizerunku Śląska i Ślązaków, integracją Ślązaków i popularyzowaniem wiedzy o Śląsku."
train,"2008-10-22: Sondaż: do sejmu weszłyby tylko PO i PiS

Jak wynika z najnowszego sondażu Gfk Polonia dla ""Rzeczpospolitej"", gdyby wybory odbyły się w ostatni weekend, do Sejmu weszłyby tylko PO i PiS. Czy to oznacza, że Polska polityka będzie podobna do dwupartyjnej, amerykańskiej?

W sondażu PO zdobyła 42 proc. głosów (o 3 punkty procentowe więcej niż na początku października), a PiS zdobył 20 proc. głosów. W porównaniu do sondażu sprzed 2 tygodni wynik PiS-u pozostał bez zmian. Takie wyniki wyborów oznaczałyby 311 mandatów w Sejmie dla partii Donalda Tuska i 147 dla partii Jarosława Kaczyńskiego. PO mogłaby wówczas samodzielnie rządzić i odrzucać nawet weta prezydenckie.
Na SLD chciałoby głosować 4 proc. respondentów, a na partie takie jak m.in. Samoobrona, PSL, SDPL - tylko 1 proc.
- ""Widać, że wyborcy czekają na pojawienie się jakiejś nowej formacji, nie wykluczone więc, że przed następnymi wyborami pojawi się ugrupowanie populistyczne i to ono wypełni pustkę na scenie politycznej"" - skomentował dla ""Rzeczpospolitej"" wynik sondażu politolog Kazimierz Kik.
Sondaż przeprowadzono w dniach od 16 do 21 października na 978-osobowej reprezentatywnej próbie dorosłych Polaków."
train,"2007-11-09: Mayday 2007 na żywo z katowickiego Spodka w internecie

W weekend 10-11 listopada 2007 w katowickim Spodku odbędzie się klubowa impreza ""Mayday 2007 - New Euphoria"", którą będzie można usłyszeć na żywo poprzez Internet.

Transmisję z imprezy poprowadzi radio internetowe Gadu Radio, które ma codziennie już 250 słuchaczy (ponad 1,2 mln miesięcznie). Rozpocznie się w sobotę 10 listopada o godzinie 20. Trwać będzie do niedzieli rano. 

Organizator polskiej edycji Mayday, Jerzy Kupczak powiedział: """"Po raz pierwszy w historii polskiego Mayday zdecydowaliśmy się na transmisję imprezy w internetowej rozgłośni radiowej. Dzięki Gadu Radio możemy dotrzeć do ogromnej grupy użytkowników Gadu-Gadu oraz do unikalnych słuchaczy, którzy nie będą mogli być z nami w katowickim Spodku tej nocy. Cieszę się, że powstała nowa nić łącząca miłośników Mayday. Słuchając transmisji będą oni mogli na bieżąco komentować na Gadu-Gadu to, co dzieje się na imprezie""""."
train,"2008-01-29: Niemiecki Urząd Pracy wybiera Linuksa

Niemiecki Urząd Pracy postanowił wymienić oprogramowanie komputerowe w swoich internetowych punktach informacyjnych z Windows NT na system operacyjny Linux. Migracja obejmie 13 tysięcy stanowisk komputerowych. Powodem wybrania Linuksa do obsługi internetowych centrów pracy są jego zalety, takie jak stabilne działanie, niezawodność oraz szerokie możliwości jego konfiguracji. Zamiana ta spowoduje także obniżkę kosztów użytkowania systemu informatycznego dzięki odjęciu kosztów licencji Windows.

Poszukujący pracy będą mogli skorzystać z internetowych punktów informacyjnych w 178 biurach pracy na terenie całych Niemiec. Szeroki, nieograniczony dostęp do systemu wymaga bezpieczeństwa. Linux, zdaniem informatyków Niemieckiego Urzędu Pracy, jest bardziej odporną platformą na wirusy, robaki czy też trojany dzięki własnym, indywidualnym zabezpieczeniom. Ponadto w przyszłości oprogramowanie Open Source i system operacyjny Linux mają, dzięki swojej elastyczności, lepiej odpowiadać na szybki rozwój technologii informatycznej, jak i również zmieniające się potrzeby klientów. Dystrybucją wybraną przez Niemiecki Urząd Pracy jest openSUSE."
train,"2009-11-06: CSU: Steinbach we władzach muzeum wysiedleń

Trudno wyobrazić sobie przyszłe berlińskie muzeum poświęcone wysiedleniom Niemców bez znaczącego współudziału przewodniczącej Związku Wypędzonych (BdV) Eriki Steinbach - ocenił premier Bawarii, szef CSU Horst Seehofer.

Według szefa CSU, BdV powinien bez zewnętrznych nacisków podjąć decyzję dotyczącą nominacji Eriki Steinbach do rady fundacji „Ucieczka, Wypędzenie, Pojednanie”. Zadaniem fundacji będzie utworzenie muzeum w Berlinie. 17 listopada prezydium BdV zamierza ponownie przedstawić kandydaturę Steinbach jako trzeciego swego przedstawiciela w 13 – osobowej radzie. Steinach wycofała się w marcu w efekcie protestów m.in. z Polski. Przeciwko jej kandydaturze wystąpiła również niemiecka socjaldemokracja i opozycja. „Der Spiegel” ocenia sytuację jako spór w nowej niemieckiej koalicji chadeków i liberalnej FDP.

„Ta sprawa jest dosyć jasna i prosta do załatwienia. Tutaj musi być decyzja rządu federalnego. My chcemy, żeby to było przedsięwzięcie, które zbliża nasze kraje, żeby to był projekt naszego zrozumienia i pojednania. Robimy wszystko, żeby tego nie zakłócić” – powiedział wicekanclerz i szef dyplomacji Guido Westerwelle z FDP podczas wizyty w Warszawie w zeszłą sobotę. Wypowiedź ta wywołała burzę wśród bawarskich chadeków.

Wypowiedź uznano za sprzeciw FDP w sprawie poparcia kandydatury Steinbach. Eurodeputowany CSU i działacz ziomkostwa Niemców Sudeckich Bernd Posselt oskarżył nowego szefa niemieckiej dyplomacji o brak profesjonalizmu, populizm oraz szukanie „możliwości, by zbudować swój profil kosztem mniejszości""."
train,"2007-12-29: Wiedeń: Tutanchamon i Świat Faraonów

9 marca 2008 w Muzeum Etnologii w Wiedniu otwarta zostanie wystawa ""Tutanchamon i Świat Faraonów"".

Wystawa zorganizowana jest przez National Geographic, Arts and Exhibitions International oraz AEG Exhibitions, we współpracy z egipską Najwyższą Radą Starożytności oraz Kunsthistorisches Museum (KHM). Do 28 września 2008 eksponowanych będzie ponad 150 zabytków pochodzących głownie z grobowca faraona Tutanchamona.

„4 listopada 1922 roku, Howard Carter odkrył jeden z ostatnich niezbadanych grobowców faraonów – prawie nienaruszony grobowiec Tutanchamona. Legendarny władca Egiptu od razu zafascynował ludzi na całym świecie, tym bardziej, że znalezione skarby przerastały jakiekolwiek wyobrażenia, oferując nam namiastkę świetlanej przeszłości” – powiedział Zahi Hawass, sekretarz generalny egipskiej Najwyższej Rady Starożytności. – „Teraz Tutanchamon powraca, aby kolejne pokolenia mogły same przekonać się czym była magia starożytnych monarchów"".

„Tutanchamon i Świat Faraonów” to druga wystawa National Geographic poświęcona wspaniałym skarbom króla Tutanchamona i innym zabytkom starożytnego Egiptu.

Eksponowane zabytki pochodzą z lat 2 500 - 4 600 lat p.n.e. Wystawa obejmuje ona ponad 70 przedmiotów znalezionych w grobie Tutanchamona, w tym złote sandały, w których został pochowany, jedną ze złotych trumienek wykładanych drogimi kamieniami, w których spoczywały zmumifikowane organy wewnętrzne faraona, figurę władcy przedstawiająca go jako młodzieńca (oryginalnie prawdopodobnie mogła stać w mauzoleum Tutanchamona) oraz szabti z jego wizerunkiem. Jedna z największych figurek szabti, jedyna taka znaleziona w przedsionku, miała być gwarancją, że faraon nie będzie zmuszany do pracy w życiu pozagrobowym.
Wystawa obejmuje także 75 przedmiotów pochodzących z innych z grobowców z Doliny Królów, w tym złotą maskę Psusennesa, trzeciego władcy z 21 dynastii Egiptu panującego w latach 1047 – 1001 p.n.e. To wykonane ze złota, królewskie nakrycie, przedstawia kobrę oraz sztuczną boską brodę. Oba atrybuty potwierdzać miały królewski i boski status władcy.

„Skarby Tutanchamona cieszyły się największą popularnością podczas objazdowej wystawy zorganizowanej w Szwajcarii, Niemczech, USA, a obecnie w Londynie. Austria do tej pory nie była objęta programem takich serii wystaw. Dlatego bardzo cieszy nas fakt, że „Tutanchamon i Świat Faraonów” przejedzie do Wiednia w marcu 2008, tym bardziej, ze będzie to jedyny przystanek tej wystawy w Europie"" – powiedział dr Wilfried Seipel, Dyrektor Generalny Muzeum Historii Sztuki i Etnologii oraz Österreichischem Theatermuseum (KHM).

W ostatniej części wystawy znajdować się będą trójwymiarowe skany CT otrzymane jako część projektu konserwacji i badania Egiptu zorganizowanego m.in. przez National Geographic, którego zamierzeniem jest skonstruowanie skanów CT starożytnych egipskich mumii, dzięki wykorzystaniu przenośnego skanera CT. Dzięki temu urządzeniu powstał pierwszy trójwymiarowy wizerunek Tutanchamona.

National Geographic wyda także książkę towarzyszącą wystawie, autorstwa będzie Zahi Hawass. Publikacja będzie dostępna w dwóch wersjach językowych – po angielsku i po niemiecku."
train,"2006-10-01: Rybnik: Odbyła się XXI Krajowa Wystawa Psów Rasowych

W Rybniku-Kamieniu po raz 21. odbyła się Krajowa Wystawa Psów Rasowych, na której wystawiono ok. 150 różnych ras psów. Wystawie towarzyszyły tradycyjnie Otwarte Mistrzostwa Śląska Psów Obrończych w kategoriach IPO 1, 2 oraz 3

Wystawa rozpoczęła się o godz. 10.00 i trwała do godziny 16.00 w ośrodku rekreacyjnym przy hotelu ""Olimpia"". Psy wystawiane były w 20. ringach, natomiast towarzyszące mistrzostwa psów obrończych odbywały się jak co roku na boisku sportowym. Część ringów ustawiona była wokół basenu, kilka przy amfiteatrze, gdzie wybierano też najlepsze psy w danej kategorii i najlepszego psa wystawy, część zaś niedaleko stadionu piłkarskiego, gdzie trwały mistrzostwa psów obrończych.

Jak co roku także ze względu na duże zainteresowanie imprezą dojazd na miejsce był utrudniony, a korki drogowe miały po kilkaset metrów. Przy parkingu przed bramą wejściową na teren ośrodka sprzedawano szczenięta niektórych ras oraz koty.

Zaraz za bramą znajdowały się pierwsze trzy ringi, gdzie wystawiano psy pasterski i zaganiające, boksery oraz charty. Na ringu piątym i szóstym, znajdującymi się po drugiej stronie basenu prezentowane były psy gończe, posokowce, płochacze i aportujące. Ring siódmy, ósmy i dziewiąty zarezerwowane były dla owczarków niemieckich. Na ringach 10 - 12 prezentowane były rasy z drugiej grupy FCI. Teriery były wystawiane na ringach 13 i 14, szpice i psy pierwotne na ringach 15, 16 i 17. Przy amfiteatrze znajdowały się ringi 18 i 19 - gdzie wystawiano psy do towarzystwa oraz ring 20., gdzie wpierw prezentowano wyżły, a następnie jamniki.

W kategorii najlepsza polska rasa zwyciężył Gończy polski, natomiast najlepszym psem wystawy okazał się Nowofundland.

Otwarte Mistrzostwa Śląska psów obrończych w kategorii IPO 1 wygrał pies rasy owczarek niemiecki ""Cherry Eqidius"" z przewodnikiem Jaroslavem Ivankiem (Czechy) uzyskując w sumie 282 pkt,w kategorii IPO 2 wygrał p. Włodzimierz Gossa również z owczarkiem niemieckim ""Roko z Polytanu"" zdobywając 255 pkt, natomiast w kategorii IPO 3 zwyciężył najstarszy uczestnik tych zawodów, pan Ludwik Pisarczyk również z owczarkiem niemieckim ""Brita psi kantor"" uzyskując 240 pkt."
train,"2009-04-15: Warszawa: odbył się pogrzeb prof. Andrzeja Stelmachowskiego

Mszą żałobną w katedrze św. Jana w Warszawie, celebrowaną przez metropolitę warszawskiego abp Kazimierza Nycza, rozpoczęły się uroczystości pogrzebowe Andrzeja Stelmachowskiego. W uroczystościach udział wzięli przedstawiciele najwyższych władz Polski oraz przedstawiciele organizacji polonijnych. Szczątki profesora złożone zostały na ""Starych Powązkach"".

Andrzej Stelmachowski został odznaczona pośmiertnie przez prezydenta Lecha Kaczyńskiego, Orderem Orła Białego."
train,"2009-07-18: Dębicz: wypadek autobusu - 10 rannych

W sobotę, 18 lipca 2009, ok. 6:30 doszło do wypadku autobusu PKS w miejscowości Dębicz (powiat średzki), w którym rannych zostało 10 osób - wszyscy pasażerowie. 5 z nich trafiło do szpitala.

Pojazd zjechał z drogi i uderzył w drzewo. Połowa rannych została opatrzona na miejscu. Na miejscu wypadku, którego przyczyna nie jest znana, pracują 3 jednostki straży pożarnej."
train,"Awaryjne lądowanie Boeinga 767 w Warszawie

Na Lotnisku Okęcie w Warszawie ok. 14:30 awaryjnie lądował Boeing 767 Polskich Linii Lotniczych LOT o numerze rejestracyjnym SP-LPC. Lot numer LO16 z Newark lądował bez wysuniętego podwozia. Na pokładzie znajdowało się 220 pasażerów i 11 członków załogi. Nikt nie został ranny. Samolot był eskortowany w powietrzu przez dwa myśliwce F-16 z bazy w Łasku.

Pilotem był Tadeusz Wrona. 53-latek jest wieloletnim pilotem szybowcowym i pracuje w LOT od 20 lat. Drugim pilotem był Jerzy Szwarc.

Było to pierwsze lądowanie w historii Lotniska im. Fryderyka Chopina samolotem bez wysuniętego podwozia.

Gratulacje załodze złożył Prezydent Bronisław Komorowski.

Po wypadku lotnisko w Warszawie zostało zamknięte i ponownie otwarte o 23:00 w środę 2 listopada 2011."
train,"2009-09-12: Białoruś: Zjazd Związku Polaków, uznawanego przez władze w Mińsku wybrał nowego prezesa

W Grodnie na Białorusi zakończył się kolejny zjazd Związku Polaków, uznawanego przez władze w Mińsku. Wybrano na nim nowego prezesa tej organizacji.

Nowym szefem Związku Polaków uznawanego przez władze białoruskie został grodzieński biznesmen polskiego pochodzenia - Stanisław Siemaszko. Jest właścicielem hotelu oraz działaczem propaństwowej białoruskiej Partii Pracy i Sprawiedliwości. Według oficjalnych danych dostał 130 głosy, 5 delegatów głosowało przeciw, 8 się wstrzymało. Stanisław Siemaszko był jedynym kandydatem na stanowisko prezesa, które przed nim piastował 73-letni Józef Łucznik.

Po wyborze na nowego prezesa Stanisław Siemaszko zapowiedział, że będzie szukał dialogu z włądzami Polski w sprawie zniesienia wieloletnich zakazów wjazdu, wydanych kilkudziesięciu najbardziej skompromitowanym członkom swej organizacji.

Zjazd Związku uznawanego przez władze w Mińsku, odbył się w chronionych przez milicje fabryce nawozów na obrzeżach Grodna. Oprócz delegatów zjazdu, udział w nim wzięli przedstawiciele białoruskich władz. Nikt z przedstawicieli strony polskiej nie wziął udziału w zjeździe. Dziennikarzy polksich mediów nie zostali wpuszczeni na salę, gdzie odbywał się zjazd."
train,"2007-10-11: Wywiad ze współtwórcą World Wide Web, Robertem Cailliau

Nazwisko Robert Cailliau może nie brzmieć znajomo dla większości czytelników, lecz za sprawą jego odkrycia można na przykład przeczytać ten artykuł. Dr Cailliau wraz ze swoim kolegą, sir Timem Bernersem-Lee, wynalazł World Wide Web, powodując, że Internet stał się na tyle przystępny, że mógł zmienić się z akademickiego narzędzia w medium masowej komunikacji. W styczniu dr Cailliau zrezygnował z pracy w CERN-ie, europejskim ośrodku badawczym, gdzie powstało WWW.

Wikinews zaproponowało dr Cailliau wirtualne piwo z Belgii (skąd pochodzi naukowiec) i przeprowadziło e-mailowy wywiad z nim na temat historii i przyszłości WWW oraz jego życia i pracy.

Wstęp.

Na początek chcielibyśmy zaproponować panu kufel piwa na tarasie, lecz ponieważ jest to wywiad e-mailowy, ograniczymy się do wirtualnego piwa.

Robert Cailliau: Kiedyś (na drugiej międzynarodowej konferencji WWW w Chicago) powiedziałem, że nie ma czegoś takiego, jak wirtualne piwo: ludzie wciąż chcą usiąść razem przy stole. W każdym razie, zaczynajmy.

Historia WWW.

Dlaczego WWW powstało w laboratorium fizyki jądrowej, takim, jak CERN? Jakim potrzebom środowiska naukowego służyło w swoich początkach? Czy utworzenie WWW było sprawą znalezienia się kogoś z odpowiednią wiedzą o informatyce we właściwym czasie i miejscu/okolicznościach?

Istniało kilka systemów hipertekstu: Microcosm, Hyper-G, Gopher a nawet Xanadu. Każdy eksperymentował. Były nawet dwa niezależne przedsięwzięcia w ramach CERN-u (Tima i moje)! CERN to infrastruktura używana przez fizyków ze wszystkich rodzajów uniwersytetów, którzy po eksperymentach w CERN-ie wracają do swoich instytucji. Pojedynczy eksperyment skupia wielu fizyków z uniwersytetów rozsianych po całym świecie. Oczywiście pozostają oni w kontakcie: byli użytkownikami sieci i komputerów od długiego czasu.

Z tego powodu nie jest zaskakujące, że szukaliśmy systemu, który pozwoliłby takiej grupie konsultować między sobą dokumenty bez konieczności posiadania informacji o tym, gdzie przebywał autor oraz jakie z różnych komputerów, systemów operacyjnych, kont i haseł były potrzebne. Istniała potrzeba automatycznej biblioteki.

Te dwie próby w CERN-ie były osobistymi inicjatywami. Kiedy dowiedziałem się, że Tim chciał użyć Internetu i zmierzał w kierunku implementacji, natychmiast dołączyłem do niego. Jednak przez dłuższy czas projekt był postrzegany z pewną obawą przez kadrę CERN-u.

Częściowo był to wynik pojawienia się właściwych osób we właściwym czasie, częściowo przypadku, ale częściowo prawdziwego zapotrzebowania. A wszystko miało miejsce pod życzliwym okiem Mike'a Sendalla, szefa Tima.

Jakie wyzwania napotkaliście początkowo wewnątrz i poza CERN-em w trakcie rozwijania tej nowatorskiej technologii?

Kilka czynników było przeciw nam. Po pierwsze, era informatycznych rozwiązań domowej roboty minęła. Tendencja była taka, by kupować produkowane oprogramowanie.

Po drugie, cała przyszłość fizyki wysokich energii była niepewna: były problemy z SSC (""Superconducting Super Collider - red."") w Stanach Zjednoczonych i z planów LHC wynikało, że coś musi odpaść. SSC został ostatecznie porzucony w 1993, ale przez dłuższy okres czasu fizycy przejmowali się innymi rzeczami niż hipertekst.
Po trzecie, zawsze było problemem uzasadnianie projektu, który dotyczył tylko komputerów, w instytucie, którego misją jest zdecydowanie czysta fizyka.

Poza CERN-em była pustynia strasznie pogmatwanych sieci. Uniwersytety chciały TCP/IP, ale firmy telekomunikacyjne krajów europejskich były wciąż państwowymi monopolami i sprzeciwiały się, ponieważ używały innych schematów płatności.

Pamiętam śmieszną rozmowę między osobą z Deutsche Telekom i grupą naukowców akademickich na pewnej konferencji: naukowcy narzekali na koszty i wolne łącza. Człowiek z firmy telekomunikacyjnej odpowiedział: ""Czego chcecie? Dajemy wam najlepsze linie X.25 a wy uruchamiacie na nim TCP/IP!"". Ale nie mieliśmy wyboru: TCP/IP był jedynym protokołem, którego można było użyć dla wszystkich uniwersytetów na świecie.

Przy innej okazji spytałem się reprezentanta France Telecom o jego adres e-mail. Podał mi adres X.400 a ja zapytałem o adres internetowy. Podniósł brwi i powiedział: ""Monsieur, vous ne pensez quand-même pas que France Telecom va soutenir l'internet?"" (""Proszę pana, mam nadzieję, że nie spodziewa się pan, że France Telecom będzie wspierał Internet?""). A wszystko to miało miejsce, gdy sieć była już sukcesem, co prawda tylko w świecie akademickim.

Pierwsze przeglądarki były jednocześnie edytorami stron, prawda? Jakiej przeglądarki używa pan obecnie? Czy umożliwia przeglądanie w kartach? Jak wypada w porównaniu do pierwszych przeglądarek, z którymi pan pracował?

To prawda, przeglądarka w systemie NeXT była jednocześnie edytorem, choć był on ograniczony do stron na lokalnym serwerze.

Aktualna złożoność technologii XHTML, AJAX, CSS jak myślę wyklucza efektywne połączenie funkcji edycji i przeglądania w pojedynczej aplikacji.

Coś, czego mi brakuje, to funkcje ""następny-poprzedni"" w przeglądarce NeXT. Obecne przeglądarki pozwalają tylko na podążanie za linkiem i następnie na poruszania się do przodu i wstecz w ścieżce, którą się wybrało (""dalej"" i ""wstecz""). Przeglądarka NeXT miała dodatkową funkcję podążania za następnym linkiem na poprzedniej stronie (""następny""). To umożliwiało mi tworzenie strony, która była listą stron, na które miałem zajrzeć, i następnie przejście po tej ""ścieżce"" jednym kliknięciem na stronę. Istniał prosty sposób na utworzenie ścieżki i zapisanie jej, niezależnie od docelowych stron i serwerów. Rodzaj ""streszczenia"".

Wiem, że jest to teraz możliwe z JavaScriptem, ale nie jest to łatwe i nie można przekazać takiej strony każdemu w łatwy sposób.

Mieliśmy też grafikę wektorową. Obawiam się, że SVG zawiódł, przynajmniej nie widzę żadnych stron, które używałyby go na dużą skalę.

Arkusze stylów również były włączane, ale niezbyt zaawansowane, choć sama idea już wtedy istniała. CSS przebiło się do użycia.

Obecnie używam głównie Safari, ponieważ najlepiej używa CSS i przede wszystkim z powodu typografii. Nawet Firefox może się uczyć od typografii Safari. Dlaczego tak mało programów poprawnie obsługuje tekst? Dlaczego typografia na ekranie jest taka kiepska?

Przeglądanie w kartach jest udogodnieniem dla tych, którzy nie potrafią radzić sobie z wieloma osobnymi oknami. Ja tego nie potrzebuję. Pierwsze przeglądarki zawsze otwierały pojedynczą stronę w nowym oknie. Lecz Windows nie używa okien: preferuje pełny ekran. Mosaic był pierwszą przeglądarką, która używała pojedynczego okna. Po co robić coś prosto, skoro można to skomplikować?

Wyszukiwarki uczyniły masę danych w WWW łatwymi do przeszukiwania. Jakie były pana początkowe przewidywania dotyczące indeksowania danych?

Źe nie będzie go w ogóle! Albo będzie robione ręcznie. Mieliśmy VL, Wirtualną Bibliotekę (Virtual Library), ideę indeksowania i klasyfikowania stron według tematu przez pracujących ochotniczo specjalistów w poszczególnych dziedzinach. Rodzaj Wikipedii, ale tylko z linkami: zawartość była dystrybuowana poza VL. VL odniosła pewien sukces, ale wymagała mnóstwo pracy. Pojawienie się wyszukiwarek uczyniło VL nieistotną.

Sieć podzieliła się na serwery. Początkowo ""atomem"" w sieci była strona, teraz jest to serwer. Serwery linkują bardzo rzadko do innych serwerów i wtedy zazwyczaj ostrzegają cię: ""Teraz opuścisz naszą stronę!"". W takiej strukturze potrzebujesz wyszukiwarki, w przeciwnym wypadku nie znajdziesz niczego. Ale wyszukiwarki nie pozwalają na znalezienie swojej drogi w sieci: dają ci odnośnik, nie ścieżkę, by dotrzeć do celu.

Pierwsza wyszukiwarka była stworzona przez Centre Universitaire d'Informatique na Uniwersytecie w Genewie.

Przewidywałem, że wyszukiwarki nie dadzą sobie rady na dłuższą metę. Być może istnienie Google jest tylko znakiem, że wciąż niewiele jest dostępne w sieci.

Był pan przy początkach WWW razem z Timem Bernersem-Lee; za jakie aspekty jest pan konkretnie odpowiedzialny? Przekonał pan CERN, by przekazać podstawową bibliotekę z kodem do domeny publicznej?

W roku 1990 już od 10 lat nie programowałem i zajmowałem się zarządzaniem. Jestem też o 8 lat starszy niż Tim, który również nie był już młodym programistą. Było oczywiste, że nie jestem w stanie rywalizować z dwudziestoletnim hakerem Uniksa i wkrótce przestałem wtrącać się do pisania kodu w C. W każdym razie, znam tylko jeden język programowania gorszy niż C i jest to JavaScript.

Miałem wpływ na kształt WWW i kierunki rozwoju, ale głównie zajmowałem się zdobywaniem środków potrzebnych od kontynuowania projektu. Miałem budżet (skromny), więc załatwiłem komputery, biura i przede wszystkim ludzi: młodych programistów, którzy mogli spędzić rok pracując w CERN-ie w ramach Technical Student Programme. Aby wszystko to zdobyć musiałem często przekonywać do projektu kadrę zarządzającą.

Rozumiałem też, że CERN, jako laboratorium fizyczne, nigdy nie poświęciłby oddziału na rzecz sieci. Z tego powodu zacząłem kontaktować się z prawdziwymi instytutami informatycznymi, jak INRIA (""Institut national de recherche en informatique et en automatique - red."") i FhG, oraz skontaktowałem się z Komisją Europejską. W tym ostatnim na szczęście zostałem wsparty przez Mike'a Sendalla. Mike, który był postrzegany jako neutralny przez kadrę zarządzającą CERN-u, zrobił więcej niż ktokolwiek inny, by pomóc w rozwoju WWW wewnątrz CERN-u.

Od strony technicznej nie zawsze istniało najlepsze zrozumienie między mną i resztą zespołu. Na przykład, byłem przekonany, że powinniśmy zbudować język programowania, ale reszta twórców, przede wszystkim Tim, była mocno przeciwna. Język miał zostać całkowicie deklaratywny. Być może, ale ostatecznym wynikiem jest to, że próżnia programistyczna wypełniła się najgorszą rzeczą w historii informatyki: JavaScriptem.

Pamiętam też duży opór przeciwko PostScriptowi, ale co widzimy teraz? Wszędzie PDF. Na szczęście PDF to otwarty standard i jest w miarę elegancki, ale mógł stać się znacznie gorszy. SVG nie przebił się.
Tim, który miał większe doświadczenie ze światem Internetu, przekonał mnie, że WWW może przetrwać tylko wtedy, jeśli cały kod będzie swobodnie dostępny dla każdego, kto chciałby przy nim majsterkować. W latach 1992-1993 pracowałem cierpliwie przez jakieś 6 miesięcy z działem prawnym CERN-u, by przygotować dokument, który przekazywał by kod źródłowy do domeny publicznej. Wynikiem był dokument podpisany 30 kwietnia 1993, który dał światu technologię WWW.

Podczas tego samego okresu dostrzegłem też, że WWW jako technologia ma wiele aspektów. Tim narysował coś, co nazywał ""metro"": diagram związków między istniejącymi systemami (FTP, SMTP, HTTP) w formie stylizowanej mapy przypominającej londyńskie metro. To uświadomiło mi, że musieliśmy radzić sobie ze znacznie poważniejszą informatyką, niż nasz mały zespół czterech czy pięciu osób mógłby intelektualnie ogarnąć. Z tego powodu zaczęła u mnie dojrzewać idea międzynarodowej konferencji o technologiach WWW. Tim nie był przekonany, lecz ja zaangażowałem się w to.

NCSA (National Center for Supercomputer Applications w Stanach Zjednoczonych) właśnie wypuściło Mosaic, najpierw dla systemów X-Window/Unix, potem dla Maców i PC. Ich grupa nie tylko miała więcej ludzi, ale ich lider, Joseph Hardin, był socjologiem w moim wieku. Podejrzewałem, że myślał w tym samym kierunku i miałem rację: kiedy ogłosiłem wezwanie do nadsyłania tematów referatów na pierwszą konferencję WWW w grudniu 1993, zrobiłem to tylko dzień przed tym, jak NCSA wykonało to samo. Był piątek a w sobotę Hardin zadzwonił do mnie do domu, by przedyskutować sprawę. Na szczęście nasze relacje były dobre i był też bardzo fair, biorąc ostatecznie udział w mojej konferencji. Lecz nasz zespół był bardzo słaby w tamtych czasach: NCSA odniosło duży sukces z Mosaikiem i mogli łatwo użyć swojej wagi do wymazania nas z mapy.

Był to też czas zrozumienia, jak niewykształcona jest tutaj nasza idea Europy. Wiemy, że musimy żyć razem w tym złączeniu półwyspów, ale kiedy mamy popchnąć coś w tym samym kierunku, jest to politycznie raczej trudne.

Ostatecznie przez dwa lata pracowałem dość ciężko, by utworzyć WWW Consortium. Nawet potem zajmowało to dużo moich wysiłków i czasu.

Jest kilka śmiesznych anegdotek o początkach World Wide Web. Właśnie zaoferowaliśmy panu wirtualne piwo, ale idea WWW również zaczęła się od piwa, w tym przypadku od (prawdziwego) piwa z Timem Bernersem Lee, prawda? I to jest powodem, dla którego oryginalne logo WWW jest zielone? Dlaczego WWW nie jest nazywane world-wide web, z dywizem? Czy są inne anegdoty, którymi chciałby się pan podzielić z naszymi czytelnikami?

Ta lista nie ma końca.

Na drugiej konferencji, przeprowadzonej przez NCSA w Chicago, ktoś zapytał, czy nie byłoby lepiej, by używać sieci do konferencji zamiast podróżować do odległych miejsc. Impulsywnie odpowiedziałem, przed 1500 programistami na widowni, że nie było czegoś takiego, jak wirtualne piwo i z tego powodu woleliśmy spotykać się osobiście. Był rok 1994.

W roku 1990, miesiące zanim istniał jakiś kod, Tim i ja chcieliśmy znaleźć dobrą nazwę dla projektu. Czasami po ciężkim dniu pracy w ciepłych biurach piliśmy piwo na tarasie kafeterii CERN-u przed pójściem do domu. Przy jednej z takich okazji Tim zaproponował ""World-Wide Web"". Wolałem coś krótszego, ale znalezienie chwytliwej nazwy nie jest łatwe. Zgodziłem się, by użyć określenia WWW w nowym dokumencie, który miał pójść do zarządu, i ""znaleźć lepszą nazwę później"". WWW zostało: podsumowywało dobrze to, czym było.
Jako synesteta widzę znaki w kolorach i odbieram W jako zielone. Lubię to. Tak więc zostało WWW. Tak też było z logiem, którego używaliśmy na samym początkiem. Było złożone z trzech ""w"": białego, jasnozielonego i ciemnozielonego.

I tak, dywiz był tam przez długi czas. Ale ponieważ wprawiał w zakłopotanie ludzi, którzy nie są dobrzy z gramatyki, Tim ostatecznie uciął sprawę stwierdzając, że ma prawo decydować, jak ta nazwa będzie pisana, skoro ją wymyślił: bez dywizu.

Kilka anegdotek jest mniej śmiesznych: pewnego razu mogłem sprawić, by Alexander Totic z NCSA przeszedł do CERN-u do naszego zespołu. Było to prawie załatwione, kiedy okazało się, że Alex miał serbski paszport a CERN w tym czasie nie akceptował Serbów.

Najnowsza i bardzo pozytywna anegdota pochodzi z października 2006: miałem otwierającą mowę na australijskiej konferencji o e-nauczaniu i Internecie w edukacji. Zacząłem mówiąc, że nie wiem nic o edukacji, ale i tak wygłoszę moje przemówienie. W następnej mowie Jean Johnson zaprezentowała NotSchool (http://www.notschool.net) i wspomniała, że projekt ""WWW dla szkół"" Komisji Europejskiej był bardzo istotny dla jej pracy.

Później zapytałem się jej, czy wspomniała o projekcie, który zakończył się na konferencji w Dublinie w roku 1995. Powiedziała, że tak i spytała, czy byłem tam. Wtedy musiałem przyznać, że sam zapoczątkowałem ten projekt i mówiłem do widowni na kończącej sesji dublińskiej konferencji i z tego powodu być może wiem trochę o Internecie w edukacji. Było to miłe, wiedzieć, że nawet małe inicjatywy są dość ważne.

Choć Tim Berners-Lee nie był do tego entuzjastycznie nastawiony, zwołał pan pierwszą międzynarodową konferencję WWW. Jak ta konferencja ukształtowała WWW?

Te konferencje cały czas działają, w roku 2007 jedna z nich odbyła się w Banff. Są okazją do spotkania i ciężkiej pracy przez kilka dni nad wymianą pomysłów. Prezentacje są publikowane w znanych czasopismach akademickich. To zachęca ludzi do dobrego przygotowania i zaprezentowania materiału kolegom. Wiele technologii sieciowych powstało na jednej z konferencji (proxy, VRML…). Grupy robocze powstają właśnie tam. Ponieważ wielu chce tam pojechać, ale może to zrobić tylko ze wsparciem swojego instytutu lub firmy, często oznacza to, że muszą zaprezentować referat. Niejasne idee są wtedy konsolidowane i zmieniane na kod komputerowy, co inaczej nie mogłoby mieć miejsca.

Dodatkowo komitet konferencji przekonał Web Consortium, by organizować jego coroczne spotkanie w połączeniu z konferencją. Nie jestem już z tym związany, ale podczas lat 1996-2004 ta synergia była obecna i bieg konferencji był poświęcony pracom Konsorcjum. Z tego też powodu Tim był obecny każdego roku.

Zawsze widziałem Konsorcjum jako ""Kościół"" a Tima jako ""papieża"". W Konsorcjum istnieje zbiór reguł dotyczących podejmowania decyzji, których każdy musi przestrzegać. Ma tam swój udział przemysł i czasami polityka.

Jednakże tak długo, jak byłem członkiem komitetu, widziałem konferencję jako ""państwo laików""; każdy miał swobodę wypowiedzi i mógł proponować najdziwniejsze rzeczy. Preferuję kompletne oddzielenie Kościoła i państwa.

To nie znaczy oczywiście, że nie chcemy ścisłej współpracy między Konsorcjum i komitetem konferencji: zawsze delegat z Konsorcjum był członkiem komitetu, choć nie było to wymagane. Chcieliśmy, by tu i tu wiodło się pomyślnie.

W związku z tym, słyszeliśmy, że WWW miało początkowo działać na zasadzie mikropłatności. Kto miał taki pomysł i dlaczego myśli pan, że nigdy nie doszło do jego realizacji?

Nigdy nie było podstawowym celem, by używać mikropłatności. Jednakże jako osobę otwierającą pierwszą konferencję (maj 1994) zaprosiłem Davida Schauma, eksperta od cyfrowych pieniędzy. Byłem wtedy przekonany do potrzeby cyfrowych pieniędzy: płatności o gwarantowanej wartości, lecz bez pochodzenia, które możnaby wyśledzić. Wciąż nie robimy niczego podobnego do tego. Dla mnie znacznie ważniejszym od niemożności śledzenia powodem, by wprowadzić cyfrowe pieniądze, jest wolny rynek informacji.

Idee cyfrowych płatności były kierowane do sprzedaży towarów i płatności abonamentowych. Dla mnie ważniejsze jest złamanie wypaczonego trójkąta autor-czytelnik-firma reklamowa.

Początkowo byłem często zupełnie niezrozumiany. Były nawet artykuły w czasopismach, które przez niezrozumienie powodowały fale wrogich listów.

Zasada rynku informacyjnego z mikropłatnościami jest prosta i nie jest nowa (francuski Minitel miał ją od wczesnych lat 80.).
Są obecnie trzy sposoby publikacji informacji w sieci:

Sposób pierwszy jest możliwy tylko wtedy, gdy ma się inne źródła dochodów.

Sposób drugi jest często używany, ale odstrasza ludzi, ze względu na wysoki poziom abonamentu. To odgradza użytkowników od wielu stron, np. gazet. Kwota abonamentu jest za wysoka.

Na przykład: czasami chcę sprawdzić słowo w Oxford English Dictionary, lecz nie tak często, że uważałbym, by byłoby to warte mojej chwili na opłacenie abonamentu. Z tego powodu nie mogę w ogóle użyć tego słownika.

Sposób 3 jest najczęściej używany, choć nie jest zbyt przyjemny dla użytkowników. Naprzykład, Via Michelin, świetny serwis, ostatnio stał się bardzo denerwujący, ponieważ ma tak dużo reklam, również animowanych, więc przez te wszystkie ruszające się rzeczy jest ciężko skoncentrować się na tym, co chcę tam robić. Reklamy, zwłaszcza różne animowane, są zmorą na użytecznych stronach.

Z mikropłatnościami i cyfrowymi pieniędzmi mógłbym płacić Oxfordowi małą sumę za każdym razem, gdy korzystam ze słownika, ale bez płacenia całego abonamentu.

Dobra implementacja mikropłatności musi też dawać komfort: nie powinienem się logować lub udzielać zgody, mój komputer ma płacić bez mojego udziału. Mówimy tu o sumach mniejszych niż eurocent.

I oczywiście mógłbym ustalić limity, mówiąc przeglądarce, by ostrzegła mnie, jeśli wydaję więcej niż 10 euro dziennie lub kiedy strona pobiera więcej niż centa za stronę itp.

W ten sposób mógłbym czytać wiadomości w kilku dziennikach bez konieczności płacenia pełnego abonamentu w każdym i logowania się. Strony mogłyby oczywiście, jeśli by chciały, rozróżniać płacenie za wstęp, po którym nie ma reklam i wszystko pracuje szybciej, i wejścia, które jest darmowe, ale pełne reklam.

W skrócie, istnieje prawdziwy rynek na informacje, bezpośrednio między sprzedającym a klientem. Nic nie jest obowiązkowe, lecz znacznie więcej jest możliwe. Z euro być może nadszedł czas na eksperyment z mikropłatnościami.

WWW zostało wymyślone w Europie, ale rosło wykładniczo i w pewnym sensie wynalazek wybuchł wam w twarz; czy w jakimś momencie myślał pan, że WWW zostało przejęte przez Stany Zjednoczone?
WWW zostało przejęte przez tych, którzy coś w nie włożyli. Są ludzie, którzy nie prowadzą długich ideologicznych lub tak zwanych ""intelektualnych"" wywodów, ale wkładają tam zawartość. Nastawienie różni się znacznie między naszymi europejskimi małymi, zaściankowymi kulturami. Na przykład wszystkie francuskie firmy są dość źle obecne w sieci: jest tam mnóstwo estetycznego hałasu, ale nie można znaleźć informacji, których się szuka. Szwajcarskie strony, nawet te pisane po francusku, są znacznie bardziej bezpośrednie i czytelne.

Holendrzy robią strony lepiej niż Belgowie. Jest duża różnica między sektorem prywatnym i agencjami rządowymi. Strony rządu francuskiego są wzorem kompletności, przyjazności i użyteczności, będąc niemal całkowitym przeciwieństwem stron prywatnych przedsiębiorstw w tym samym państwie.

Nie prowadziłem badań tego fenomenu, ale wydaje się, że są dwa czynniki: stosunek do życia (protestancki/pragmatyczny/eksperymentujący/germański kontra katolicki/intelektualny/kartezjański/łaciński) i język.

Jest oczywiste, że więcej jest dostępne po angielsku niż, powiedzmy, po baskijsku. Lecz to nie powinno dziwić kogokolwiek. Ok, więc mamy problem z językami w Europie. To prowadzi do jednego z moich ulubionych tematów: języka jako technologii, lecz to jest rzecz na inny wywiad.

Jak bardzo WWW ewoluowało od lat 70? Jakie czynniki utrudniają dalszą ewolucję?

Prawdopodobnie macie na myśli lata 90., chyba, że chcecie rozmawiać o Internecie zamiast o WWW. Patrząc wstecz i na podstawie wielu rozmów z pionierami WWW i Internetu, myślę, że nie zmieniło się fundamentalnie.

Była pierwsza eksplozja usług internetowych w latach 70. (e-mail, chat, transfer plików, zdalne logowanie…), potem przerwa z niczym aż WWW przyciągnęła masy od roku 1995. Dwie wielkie fazy to: akademicki rozwój a następnie eksplozja w sferze publicznej.

Musimy pamiętać o dwóch niekompatybilnych modelach komunikacji: telefonii (brak gwarantowanego kontaktu, lecz gwarantowana przepustowość) i Internet (gwarantowany kontakt, lecz brak gwarancji przepustowości). Komutacja kanałów i komutacja pakietów. Moda dyktuje, że powinniśmy robić wszystko przez TCP/IP. Jest to w porządku, o ile nie ma potrzeby stałego kontaktu (e-mail, WWW, ściąganie), ale nigdy nie jest dobre, kiedy zapotrzebowanie jest ciągłe (audio, wideo, TV). Nie mówiąc już o telechirurgii. Czy chcielibyście być na stole operacyjnym wiedząc, że chirurg po drugiej stronie ma tylko TCP/IP między jego ręką i skalpelem? Chyba nie.

Są zastosowania, gdzie jest potrzeba gwarantowanego pasma przepustowości i nie jest to możliwe do osiągnięcia w klasycznym TCP/IP. Oczywiście, matematycy i geekowie sieciowi powiedzą, że nie ma żadnej różnicy, jeśli uczyni się przepustowość odpowiednio wysoką. To prawda, ale obawiam się, że zawsze można znaleźć zastosowanie, gdzie zapotrzebowanie na przepustowośc będzie na tyle wysokie, że te granice będą musiały być znowu przesunięte wyżej. Być może znajdziemy połączenie, gdzie WWW będzie użyte do zainicjalizowania kanału, by wziąć najlepsze rzeczy z obu podejść.

Którą część lub okres historii World Wide Web lubi pan najbardziej? Które czasy były najbardziej ekscytujące?

Co lubię? Wszystko po pierwszej konferencji. Była wtedy atmosfera euforii, której rzadko doświadczałem. A ponieważ wszystko to zacząłem sam, było to bardzo satysfakcjonujące.

Najbardziej ekscytujący był okres od końca roku 1991 do końca roku 1994. Był to wczesny okres, gdzie czuliśmy bardzo jasno, gdzie chcieliśmy iść, lecz musieliśmy zaszczepić tę wizję u innych. Trwało to do końca WWW w CERN-ie w grudniu 1994. Nie mogę przytoczyć tu całej historii, jest opowiedziana ze szczegółami w książce ""How the Web was Born"".

Jeśli mógłby pan wrócić się w czasie i zmienić jedną rzecz w początkach WWW, to co to by było?

Isambard Kingdom Brunel, jeden z największych inżynierów wszech czasów, napisał w roku 1944 w najgorętszym momencie manii kolejowej:

Oto cały świat oszalał na punkcie kolei. Jest mi naprawdę niedobrze, gdy słyszę przedstawiane propozycje. Chciałbym, by to się skończyło. Preferuję znacznie inżynierię niż prognozowanie, od którego staram się trzymać tak daleko, jak tylko mogę…

Straszny pośpiech, w którym jestem zmuszony prowadzić mój biznes, jest bez wątpliwości dobrym przykładem sposobu, w jakim praca powinna być zrobiona… Chciałbym móc zasugerować plan, który zredukowałby mocno liczbę projektów; byłoby to idealnie w interesie moim i moich klientów, jeśli wszystkie prace kolejowe byłyby zatrzymane na kilka następnych lat.
Myślę często o tej refleksji: poszliśmy do przodu zdecydowanie zbyt szybko, wielu twórców pobiegło w zdecydowanie zbyt wiele różnych kierunkach bez myślenia zbyt wiele. Nie chcę być tu Kartezjuszem, ale byłoby znacznie lepiej, gdybyśmy mieli więcej czasu na przygotowanie naszych idei zamiast spuścić bestię z łańcucha.

Zwłaszcza geekowie w Stanach Zjednoczonych zachowywali się jak kowboje: najpierw strzelaj, potem myśl. Implementowano funkcje, które na pierwszy rzut oka wyglądały atrakcyjnie, ale okazały się niekompatybilne z resztą. Na przykład słynne ramki, których ciągle się nie pozbyliśmy. Ludzie nie zrozumieli zalet oddzielenia zawartości od prezentacji, co mieliśmy w pewnym sensie w systemie NeXT. Szczególnie odrzucili to graficy i cofnęli nas o jakieś pięć lat.

Jeśli wykonanoby staranne badanie, mogłoby ono pokazać, że straciliśmy znacznie więcej czasu i wysiłku na zarządzanie nadmiarem niż byśmy spędzili na bardziej przemyślanym i stopniowym rozwoju. Mam często wrażenie, że biegłem jak szalony, by uniknąć utonięcia w tsunami.

Przyszłość WWW.

Zauważyliśmy, że naukowcy w CERN-ie pracują obecnie nad gridami, głównie po to, by przetwarzać duże ilości danych z projektu Large Hadron Collider. Czy myśli pan, że obliczenia gridowe będą następną generacją WWW? Czy są czynniki, które ograniczają użycie obliczeń gridowych, na przykład praca na dużych dystansach?

Nie mam zbyt wiele do powiedzenia o obliczeniach gridowych. Pierwszym celem ARPANET-u i potem Internetu było użycie zasobów obliczeniowych na odległość. Obliczenia gridowe to rozszerzenie tego pomysłu. Nie wiem, czy zwykły użytkownik będzie używał obliczeń gridowych. Najprawdopodobniej nie. Zdaje mi się, że komputery osobiste mają się do gridów tak, jak szeregowe obliczenia do obliczeń równoległych. Są pożyteczne zastosowania obliczeń równoległych, ale nie sądzę, że mój drugi procesor jest zajęty, gdy to piszę. Obliczenia gridowe mogą być użyte za kurtyną w pewnych usługach, lecz uważam, że ciężko jest dostrzec, do czego człowiek surfujący po Internecie mógłby tego użyć. Jestem pewien, że Goggle wie co z tym zrobić. Tak więc zamknę się w tej kwestii.

Powiedział pan wcześniej, że nie przejmuje się pan zbytnio pomysłem Web 2.0, ponieważ było to coś, czego miał pan wizję od początku i co musiało nastąpić – to prawda? Jeśli nie, jaka jest pańska wizja sieci? Czy będzie prawdziwy renesans sieci?

Web 2.0 to coś, co naprawdę ""istnieje"", lecz nie jest to technologia. Jest to fenomen socjalny, który wymaga jednoczesnego użycia kilku technologii, by stworzyć tak zwane strony 2.0. Dostarczanie treści przez blogi i tym podobne jest ""nowym"" wydarzeniem, w którym biorą udział ludzie, często w bardzo oryginalny sposób. Wolne redagowanie zawartości sieci było jednym z początkowych celów: w sieci powinno być równie łatwo pisać, jak czytać. Ta cecha została utracona z powodu zbyt szybkiego rozwoju.
Jestem znacznie bardziej zaniepokojony z powodu danych. Wszystkie moje dane są na moim domowym komputerze i regularnie robię ich kopie zapasowe. Nie mam nic ważnego na serwerze: żadnych e-maili, żadnych zdjęć, nagrań wideo lub czegokolwiek. Jednak jestem wyjątkiem: większość ludzi nigdy nie robi kopii zapasowych na swoich komputerach i tak naprawdę nie potrafi obsługiwać komputera. Używa tego urządzenia jako terminalu do Internetu.

Serwisy jak gmail, YouTube i w zasadzie każda strona mająca w nazwie coś z ""My-"", gdzie człowiek zostawia część siebie, zawracają nas do archaicznego modelu korzystania z komputera: centralny mainframe z dyskami, z którego korzysta się przez terminale, na których nie działają żadne lokalne aplikacje.

Ten trend zaczął mnie niepokoić najpierw w e-mailu. Ze względu na spam większość ISP przestała przekazywać maile i zaczęły się kłopoty z przesyłaniem e-maili w czasie podróży. Aby wysłać mail musisz znać adres lokalnego serwera SMTP. Ale który recepcjonista w hotelu powie ci coś takiego? Będzie patrzeć się na ciebie tępym wzrokiem, nie mogąc zrozumieć, że nie używasz web maila, to znaczy, nie trzymasz swoich wiadomości na serwerze.

Pieniądz jest wirtualny, jest liczbą w komputerze gdzieś w banku. Ufamy bankowi: nikt nie ma złotych monet w skarpetce pod materacem.

Ale pracowaliśmy nad bankowością przez kilka wieków. Gdy ostatnim razem mieliśmy wielki krach (załamanie w roku 1929), nie tylko duża liczba ludzi umarła z głodu, ale pomogło to w powstaniu najbardziej totalitarnego państwa, jakie kiedykolwiek widzieliśmy (Trzeciej Rzeszy). Od tych dni nauczyliśmy się wiele, z bólem i wieloma nieszczęściami.

Z tego powodu teraz myślimy, że możemy ufać bankom i ekonomistom w sprawie naszych pieniędzy. Przełom wyszedł od kontroli rządowych i konwencji międzynarodowych.

Z naszymi danymi jest teraz tak, jak z pieniędzmi dwa wieki temu: wszystko w rękach niekontrolowanych firm prywatnych, bez żadnej konstrukcji prawnej, nie mówiąc już o umowach międzynarodowych.

Lecz moje dane są częścią mnie. Chcę wiedzieć, jak moje dane są przechowywane, przez kogo, gdzie i z jakimi gwarancjami. Mogę stracić pieniądze, wtedy będę uprawiał ziemniaki w moim ogródku.

Mówicie o renesansie sieci. Piękne byłoby światło, które pozwoliłoby nam zobaczyć, że w erze informacji potrzebujemy zbudować nowe struktury socjalne, nowe formy tworzenia zaufania i potrzebujemy więcej przezroczystości w procesach w społeczeństwie.

Zasada stojąca za wiki takimi jak Wikipedia daje podobną funkcjonalność jak wczesne przeglądarki internetowe, które były jednocześnie edytorami stron. O ile ta analogia jest poprawna?

Jedna wielka różnica jest taka, być może, że wiki działają na serwerach, lecz mogę oczywiście umieścić wiki na moim komputerze domowym lub laptopie. Nie jest to prawdziwy WYSIWYG, lecz nie jest to tak ważne.

Czy widzi pan wiki jako żywotny model długoterminowy, czy też przewiduje pan, że powstanie coś innego? W kwestii wiki, czy odwołuje się pan do Wikipedii?

Często używam Wikipedii. Również dodaję coś tu i tam. To wielkie dzieło, na które patrzy się z wielką dozą zazdrości. W prawie wszystkich komentarzach dotyczących Wikipedii dostrzegam w tle nieco zazdrości i nietolerancji.
Wydaje się, że jest to ostra reakcja ze strony tych, którzy wywodzą swój prestiż z ""sekretnej"" wiedzy, i w związku z tym uważają za skandaliczne, że wszystko leży teraz dookoła gotowe do przeczytania a nawet demaskuje ich przesądy.

""Wikipedia jest pełna błędów"": być może, lecz drukowane książki również a one nie są poprawiane. Jest też zupełnie nierealistyczne porównywanie Wikipedii z pracami typu Britannica (do której wymagany jest abonament, ponieważ nie ma mikropłatności). Powinno się porównywać Wikipedię z tym, co ludzie mają w swoich domach (często NICZYM!) lub ich głowami. Jeśli Wikipedia jest tak dobra, jak Britannica, to czapki z głów!

Czy wiki przetrwają w dłuższej perspektywie? Myślę, że tak. Dają autorom szkielet, na którym mogą pracować. Cokolwiek przychodzi później, ten szkielet jest ważny.

Edytował pan artykuł o sobie na Wikipedii, czy uważa pan, że jest to łatwe? Prawdopodobnie nie ma pan z tym dużo doświadczenia, ale jakie są pańskie wrażenia na temat oprogramowania MediaWiki, na którym działa Wikipedia?

Uważam, że jest bardzo dobre. Dokładniej, ponieważ nie używam go często, istotne jest, że to oprogramowanie jest wystarczająco proste i intuicyjne, że nie potrzebuję instrukcji. Oprogramowanie wiki spełnia ten warunek i z tego powodu jest bardzo dobre: ważny jest szkielet!

Czy będzie możliwa zgoda na wspólne standardy, gdy producenci oprogramowania próbują promować swoje własne standardy? Czy są istotne przeszkody dla XML-u?

Zdecydowanie możemy zgodzić się na wspólne standardy: OS X jest pełen XML-u a nawet Microsoft używa teraz XML-u w swoich produktach Office.

Własnościowe standardy nie są złe same w sobie. Pozwalają spróbować nowych rzeczy lub być w pewien sposób efektywne. Nie sprzeciwiam się im pod jednym warunkiem: że jest sposób eksportu wszystkich danych w formie XML-u, ze wszystkimi szczegółami, które mógłbym kontrolować w aplikacji, z której brałem XML w zrozumiałej formie.

WWW Consortium odniosło sukces w rozpowszechnianiu standardów WWW a nawet w czymś więcej: kilka standardów komercyjnych pod jego wpływem zbiegło się ze sobą. To dobra wiadomość.

Prawodawcy pozostają w tyle jeśli chodzi o komputery i informatykę. Na pana stronie mówi pan: w społeczeństwie opierającym się o technologię jest po prostu niebezpieczne tworzyć regulacje tylko na bazie konstrukcji językowych. Jaka jest alternatywa dla regulacjach opierających się na języku?

Kilka lat temu miałem mówić o WWW w Parlamencie Europejskim w Brukseli. Byłem zszokowany, że nie można tam było używać niczego innego niż języka mówionego. Żadnego ekranu, żadnego projektora, żadnej tablicy. Jak można mówić coś sensownego o zmianie klimatu bez pokazywania map, grafik, obrazów wideo? Lecz być może powinniśmy najpierw popracować nad ""naukową piśmiennością"" naszych polityków. To mogłoby nie być potrzebne, gdyby następna forma rządu wyrosła z Web 2.0. Właśnie odkryłem Newropeans (http://www.newropeans.org). Kto wie. Stara technologia samego języka mówionego zdecydowanie nie działa już.

Ostatnio w mediach w Belgii były raporty o wzroście zgłoszonych przypadków przestępczości internetowej. Czy potwierdzają one pański apel o międzynarodowe regulacje zachowania w Internecie? Jeśli ktoś zachowuje się problematycznie w Internecie, jak powinno się postępować z taką osobą?
Czego używamy w normalnym prawie? Policja szuka przestępcy i postępuje według pewnych procedur. Są reguły decydowania o współudziale. W sieci jest inaczej z powodu oddalenia w miejscu i czasie.

Problematyczne zachowanie, jak to eufemistycznie nazwaliście, może pojawić się zewsząd i zazwyczaj działa bardzo szybko. Z tego powodu potrzebujemy prawa o zasięgu światowym. Jednak w konflikcie są tu przynajmniej trzy wielkie konstrukcje prawne: system europejski, amerykański i chiński. Sprawienie, by działały razem, jest problemem, którego rozwiązania nie widzę w najbliższym czasie.

To, co mnie denerwuje, to pomysł, że to w obowiązku dostawcy Internetu lub serwisu leży zareagowanie. Ostatnio MySpace usunęło kilku użytkowników, o których było wiadomo, że są przestępcami seksualnymi. Musiało użyć jakiegoś rodzaju rejestru. Kto o tym zadecydował? Kto przesłał ten rejestr? Reakcja Scotland Yardu była prawidłowa: to, że ci ludzie popełnili przestępstwo, nie powinno być powodem, by byli wykluczeni na zawsze; zwłaszcza jeśli odbyli swoją karę. Być może powinniśmy najpierw zmienić prawo. Widzimy coraz więcej przypadków, w których firmy komercyjne biorą prawo w swoje ręce.

To sprawia, że obawiam się, co sektor komercyjny zrobi w próżni, na którą dały przyzwolenie rządy. O wiele bardziej, niż o to, co zrobią rządy. Jest to związane z moimi obawami, że ludzie zostawiają dane w rękach stron internetowych zamiast utrzymywać nad nimi pełną własną kontrolę.

Nie zapominajmy, że przestępcy seksualni być może nie zrobili nic złego w MySpace. Warunki MySpace są bardzo proste: mają prawo zrobić, co chcą, i wykluczyć cię, kiedy chcą, bez powodu. Dodatkowo mogą przenieść twoje dane do Stanów Zjednoczonych, choć są na tyle szczerzy, że ostrzegają cię, że ochrona danych prywatnych w Stanach ""może być inna"". Nie, z tych powodów wolę trzymać się z dala od serwisów społecznościowych.

Ostatecznie, czy ci przestępcy seksualni mają telefony? Czy jest to dozwolone? Czy mogą korzystać z poczty? A z dróg swoimi samochodami? Proszę bardzo, mieszajmy tu dalej.

Musimy ustalić, jakie są prawa i obowiązki. Jako przewodnika wciąż mamy Monteskiusza. Oprócz tego orędowałem już od lat za ""internetowym prawem jazdy"". W ostatnim tygodniu słyszałem o czymś podobnym w brytyjskiej Izbie Gmin.

Wikipedia mówi, że Semantic Web ""pochodzi od wizji dyrektora W3C, sir Tima Bernersa-Lee, sieci jako uniwersalnego medium dla wymiany danych, informacji i wiedzy"", jednak pan nie jest fanem Semantic Web, prawda? Czy jest tak, ponieważ Semantic Web będzie skutkować tym, że ""naszym codziennym życiem będą kierować maszyny rozmawiające z maszynami""? Czy też popiera pan rozpowszechnianie protokołów innego typu transakcji i danych?
To trudne pytanie. Chciałbym mieć dobre Semantic Web. Jednak myślę, że możliwości nadużyć i oszukiwania są większe z Semantic Web (Tim zgodził się ze mną, kiedy przekazałem mu ten problem, ale nieugięcie wierzy w dobroć ludzkości).

Jest temat, który przebija z tego wywiadu: komu można ufać i jak można utrzymać reguły, które zapobiegają ""problematycznym zachowaniom"", w ryzach? Tylko ogólnoświatowy zjazd może tu pomóc, ale jesteśmy od niego daleko.

Jest też nieco zbyt wcześnie, by używać inteligentnych mechanizmów. Zanim dotrzemy do sztucznej inteligencji, musimy przebyć pustynię półsprytnych maszyn. A nie mamy pojęcia, jakie mogą być ""półsprytne"" maszyny.

Moje nastawienie do Semantic Web jest więc podobne do spostrzeżenia, że poszliśmy do przodu zbyt szybko: może powinniśmy również w tym miejscu najpierw pomyśleć i poeksperymentować, zanim spuścimy bestię z łańcucha!

Może pan przewidzieć przyszłość Internetu? Czy jest pan optymistą, czy będzie to ""Matrix, ale gorszy""?
Matrix, ale gorszy. Ucieczka od rzeczywistości jest nieuniknionym efektem ubocznym struktur naszego mózgu. Z tego względu przez tysiące lat ludzie woleli słuchać bajek niż radzić sobie z nudną rzeczywistością.

Ciągle myślę, że Web 2.0 jest dobrym trendem: blogi, Wikipedia, ringi, wszystkie te osiągnięcia wychodzą od prostych ludzi siedzących przy ich komputerach domowych, którzy dzielą się z innymi tym, czego doświadczają, i co najważniejsze, uczą się od innych! Ta nauka poza szkołą jest największą siłą sieci i daje najwięcej nadziei.

Pytanie finałowe.

Pracował pan w CERN-ie przez 33 lata: żałuje pan tego? Jak spędza pan czas teraz? Czy przebywa pan dużo w Internecie? W jakich projektach bierze pan wciąż udział?

Miałem przynajmniej cztery różne kariery w CERN-ie. Choć spędziłem tam 33 lata, było to tak, jakbym zmieniał firmę cztery razy. To, co zostało, to środowisko kolegów, którzy są skromni. Pewien dziennikarz napisał o CERN-ie:

Niesamowite! Są ludzie, którzy zmieniają swoje zdanie w obliczu dowodów!

Tego nastawienia, takiego samego jak w Oświeceniu, nie oddałbym za żadną cenę. Jest znacznie bardziej satysfakcjonujące samodzielne odkrycie, jak naprawdę jest, niż oddanie się dogmatom lub czemuś innemu. Na szczęście miałem wystarczająco dużo przyjaciół z podobnym nastawieniem, zarówno w CERN-ie, jak i poza nim.

Czy spędzam dużo czasu w sieci? Cóż, ""przebywanie w sieci"" to nie zawód. To, co robię, to wymiana idei, czytanie, uczenie się, redagowanie (przede wszystkim NotSchool) oraz zerkanie tu i tam. Zawsze to robiłem. Dużą część tych czynności robię teraz przez sieć, ale jest to tak mało znaczące, jak mówienie, że używam elektryczności w wielu rzeczach.

Poświęcam czas kilku prywatnym projektom, na które czekałem przez dłuższy czas, oraz na problem edukacji w naukowym piśmiennictwie.

R."
train,"2007-06-14: Tony Blair wyraża opinię o proteście Kościoła angielskiego przeciwko grze Resistance

Tony Blair powiedział, że zgadza się z Tonym Lloydem, iż użycie katedry w Manchensterze w grze ""Resistance: Fall of Man"" było ""w złym smaku i bardzo obraźliwe"".

Podczas wczorajszej konferencji premiera Wielkiej Brytanii w parlamencie, głos zabrał między innymi Tony Lloyd, członek parlamentu z Manchesteru. Lloyd spytał premiera czy użycie obrazu katedry w Manchesterze do ""pokazania przemocy"" było obraźliwe zarówno dla Kościoła, jak i zwykłych ludzi. Premier się zgodził i skomentował to słowami: ""Ważne jest to, aby każda firma zaangażowana w promocję takich dóbr miała pewne poczucie odpowiedzialności i wrażliwości na uczucia innych"".

Wcześniej w tym tygodniu firma Sony oświadczyła, że rozpoczęła rozmowy z Kościołem, mające na celu rozwiązanie problemu. Według Associated Press, dziekan katedry w Manchesterze zaprzeczył temu podczas konferencji prasowej."
train,"2007-09-16: Johan Van Summeren wygrał 64. Tour de Pologne

Belg Johan Van Summeren wygrał tegoroczną edycję wyścigu Tour de Pologne! Zawodnik Predictor-Lotto na ostatnim okrążeniu zaatakował z peletonu i dowiózł zwycięstwo do końca. Drugie miejsce zajął Robert Gesink (Rabobank), a trzecie Kim Kirchen (T-Mobile). Liderem Pro Touru pozostał czwarty w Karpaczu Danilo Di Luca (Liquigas).

Już po starcie ostrym doszło do pierwszych skoków, jednak nie przyniosły one większego rezultatu. Po serii ataków małych grupek peleton odpuścił i do przodu odjechała 15-osobowa ucieczka, która jechała parędziesiąt sekund przed grupą zasadniczą. Na 1 premie górską pierwszy wjechał lider tejże klasyfikacji, Francuz Yoann La Boulanger (Bouygues Telecom). W grupce tej jechał Polak Bartosz Huzarski (Action-Uniqa). W tym momencie ucieczka miała 30 sekund przewagi.

Drugą premię na Orlinku wygrał Mistrz Włoch Giovanni Visconti (Quick Step). Z przodu wciąż jechała 14-osobowa grupa z 1 minutą i 25 sekundami przewagi. Kiedy przewaga zaczęła topnieć do przodu skoczył Włoch Marzio Bruseghin (Lampre), a za nim podążył tylko Huzarski. Bruseghin wygrał trzecią premię górską, a za nim kręciła dwójka Marcus Burghardt (T-Mobile) oraz ""Huzar"".

Zawodnik Action-Uniqa nie wytrzymał tempa Burghardta, który natomiast dołączył do Bruseghina. Na 4 okrążeniu w pogoń za nimi ruszył Tomasz Marczyński (Ceramica Flaminia), jednak nie udało mu sie do nich dojść. Kolejna premie również wygrał kolarz Lampre, który na kolejnym podjeździe ""poprawił"" i zgrubił Burghardta.

Zaraz po złapaniu przez peleton kolarza T-Mobile z wyścigu wycofał się lider jedynej polskiej grupy na tym wyścigu Action Uniqa - Marek Rutkiewicz. Nieoficjalnym powodem tego manewru jest nawrót grypy żołądkowej. Przed zakończeniem 6. okrążenia z peletonu ""wyskoczyli"" najpierw Gustav Erik Larsson (Unibet.com) i Hubert Schwab (Quick Step), a po nim Johan van Summeren (Predictor-Lotto) oraz Mathieu Perget (Caisse d’Epargne).

Prowadzący kolarze - Bruseghin, Van Summeren, Larsson i Schwab w tym momencie zeszli się i mieli 45 sekund przewagi nad bardzo mocno rozciągniętym i przerzedzonym peletonem. Na 2 km do mety został kolarz Lampre, a na prowadzenie wysunął się Van Summeren. Za nim podążał atakujący z peletonu Robert Gesink (Rabobank). Na 200 metrów do mety Belg miał już zwycięstwo w kieszeni!

Zawodnik Predictor-Lotto minął linię mety i od razu zsiadł z roweru by odpocząć. Za nim na Orlinek wdrapali się kolejno - Gesink, zwycięzca TdP z 2005 roku Kim Kirchen (T-Mobile) oraz lider Pro Touru Danilo Di Luca (Liquigas)."
train,"2009-02-24: Afganistan: w zamachu w prowincji Helmand zginęli Amerykanie

W dzisiejszym przedpołudniowym zamachu w prowincji Helmand poległo 4
amerykańskich wojskowych i jeden Afgańczyk.

Do wybuchu doszło gdy pojazd żołnierzy wjechał na ładunek wybuchowy. W promieniu eksplozji
znalazł sie też cywil, który zmarł. Nikt nie został za to ranny.

W przed dzień tego ataku, wojska ISAF w obławie na rebeliantów zabili 16 bojowników w Helmand."
train,"2005-02-19: Rok Benkovič mistrzem świata w skokach narciarskich

W konkursie skoków narciarskich na średniej skoczni, rozgrywanym w czasie Mistrzostw Świata w Narciarstwie Klasycznym w niemieckiej miejscowości Oberstdorf, zwyciężył reprezentant Słowenii – Rok Benkovič. Drugie miejsce w konkursie zajął Jakub Janda, a trzecie – Janne Ahonen. Adam Małysz był 6., a Marcin Bachleda zajął w końcowej klasyfikacji 30. miejsce.

Pierwsza seria skoków rozgrywana przy zmiennych warunkach atmosferycznych doprowadziła do wielu zaskakujących wyników. Po tej serii prowadzenie objął Rok Benkovič, który skoczył 101 metrów. Adam Małysz, który uzyskał odległość 94,5 metra, zajmował dopiero 16. miejsce. Taką samą odległość uzyskał inny reprezentant Polski – Marcin Bachleda."
train,"2009-09-04: W Irlandii większość nadal przeciw Traktatowi z Lizbony

Z sondażu ośrodka TNS mrbi dla dziennika ""The Irish Times"" wynika, że tylko 46% Irlandczyków poprze Traktat Lizboński w referendum 2 października. 29% postawi na „nie”. W porównaniu do maja to spadek poparcia dla tego dokumentu o 8 punktów procentowych.

Wzrosła za to liczba osób niezdecydowanych – jest ich o 7 punktów procentowych więcej. 

To głównie od wyników tego referendum będzie zależał los Traktatu lizbońskiego. Prezydenci Polski, Czech i Niemiec dokumentu dalej nie podpisali, ale zapewniają, że zrobią to po głosowaniu Irlandczyków."
train,"2007-06-17: Czy Zbigniew Religa poda się do dymisji?

Minister zdrowia Zbigniew Religa rozważa odejście z rządu pod koniec czerwca - napisano w gazecie „Newsweek”. Na podjęcie takiej decyzji będzie miał wpływ jego stan zdrowia.
Religa przeszedł niedawno operację usunięcia połowy płuca zaatakowanego przez nowotwór.

Spekuluje się, że dymisja ministra zdrowia mogłaby nastąpić po przedstawieniu projektu ustawy o bezpłatnych świadczeniach medycznych, nad którą trwają obecnie prace.
Jeżeli ministerstwo zdrowia usunie z listy bezpłatnych świadczeń niektóre pozycje, spotka się to ze sprzeciwem Samoobrony, LPR oraz SLD i PSL. Natomiast jeżeli lista ta nie zostanie zmniejszona to ustawa zostanie zaatakowana przez ekspertów walczących o reformę służby zdrowia. Jedno i drugie może przyspieszyć decyzję ministra o odejściu - podaje „Newsweek”. W gazecie podano również inne rozwiązanie a mianowicie, że: Zbigniew Religa zostanie na stanowisku do jesieni, przeprowadzi przez Sejm ustawę o bezpłatnych świadczeniach i dopiero wtedy poda się do dymisji."
train,"2009-08-12: TVP zawiesiła współpracę z Dodą

Dorota ""Doda"" Rabczewska w najbliższym czasie nie pojawi się w programach Telewizji Polskiej - współpraca z artystką została zawieszona. Wszystko przez kontrowersyjne słowa jakie Doda wypowiedziała o Biblii w jednym z wywiadów.

""Jeżeli chodzi o Biblię, to są tam super, zajebiste przykazania, jakieś historie, które budują w dzieciach system wartości, chęć bycia dobrym człowiekiem, natomiast ciężko mi wierzyć w coś, co nie ma przełożenia na rzeczywistość, bo gdzie w tej Biblii są dinozaury? Jest siedem dni stworzenia świata i nie ma dinozaurów. To mi się kłóci. Także staram się rozsądnie podchodzić do rzeczywistości, oczywiście wierzę w siłę wyższą, niekoniecznie nazwaną bogiem. Są różne religie, każdy człowiek stara się w coś wierzyć, ja też w coś wierzę"" - powiedziała Doda w wywiadzie dla Dziennika.

Później artystka dodała: ""wierzę w to, co nam przyniosła matka Ziemia i co odkryto podczas wykopalisk. Są na to dowody i ciężko wierzyć w coś, co spisał jakiś napruty winem i palący jakieś zioła"". Te właśnie słowa wywołały zamieszanie - do prokuratury wpłynęło już zawiadomienie o popełnieniu przestępstwa publicznego znieważenia Biblii. Za obrażanie uczuć religijnych w Polsce grozi do dwóch lat więzienia.

Także Telewizja Polska podjęła decyzję o czasowym zawieszeniu współpracy z piosenkarką. ""Telewizja Polska jako nadawca publiczny jest zobligowana ustawowo do podejmowania działań mających na celu kształtowanie szacunku, zrozumienia i dialogu między ludźmi różnych wyznań. Niedopuszczalne jest więc, aby w programach TVP występowały osoby, których publicznie głoszone opinie noszą znamiona wypowiedzi obrażających uczucia chrześcijan"" - można przeczytać w oświadczeniu TVP."
train,"2005-12-02: Budapeszt: Blair rozmawia o budżecie Unii Europejskiej

Premier Wielkiej Brytanii rozmawia dzisiaj w Budapeszcie z premierami państw Grupy Wyszehradzkiej (Polska, Węgry, Czechy, Słowacja). Nowi członkowie Unii Europejskiej próbują przekonać Tony’ego Blaira, by Wielka Brytania przyjęła budżet na którym państwa Europy Środkowo-Wschodniej nie stracą. Dla Brytyjczyków oznaczałoby to zmniejszenie ich ""słynnego"" rabatu.

Tony Blair zamierza przedstawić w poniedziałek propozycje, w której rabat byłby obliczony bez uwzględnienia wydatków na wsparcie nowych państw. Dzięki temu zabiegowi rabat byłby mniejszy. Lider brytyjskich konserwatystów, Michael Howard, takie pomysły nazwał zdradą.

Blair szuka kompromisu, gdyż nowe państwa członkowskie nie zgodzą się na utratę 16 miliardów euro w pierwotnym pomyśle premiera Wielkiej Brytanii. Blair argumentował, że w zamian nowe państwa dostaną fachową pomoc w dysponowaniu unijnymi funduszami, bo jego zdaniem nowi członkowie i tak nie będą potrafili wykorzystać wszystkich dostępnych pieniędzy.

Przeciwko takim działaniom sprzeciwia się Komisja Europejska. Unijna komisarz ds. budżetu, Litwinka Dalia Grybauskaite, powiedziała, że jeśli taki pomysł zostanie zgłoszony, to Komisja go nie poprze i określi jako krótkowzroczny i nierówno traktujący państwa Unii. ""Taki budżet to praktycznie zniesienie zasady solidarności, zasady która nas połączyła"" – dodała Grybauskaite."
train,"2009-06-14: Grecja: odbył się Athens Pride 2009

W sobotę 13 czerwca, na placu Klafthmonos (Κλαυθμωνος) w centrum Aten, zorganizowany został Athens Pride 2009 – impreza środowiska LGBT. Tegoroczny grecki gay pride odbył się pod hasłem ""100% ισοτητα"", czyli ""100% równości"". Na placu można było zwiedzić stoiska m.in. organizacji reprezentujących prawa człowieka, organizacji zdrowia i walki z AIDS, różnych środowisk LGBT i partii politycznych popierających ruch o prawa LGBT. Około godziny 18:00 rozpoczęła się parada ulicami Aten, a po niej do późna w nocy zabawa przy muzyce, koncerty i występy. Wśród wykonawców znalazł się m.in. Tzimis Panousis, znany grecki wokalista-kontestator, żeńska grupa Berlin Brides, Xristos Dantis i artyści drag queen.

Grecki pride odbywał się po raz czwarty. Przemarsz ulicami Aten zakłóciła niewielka grupa faszystowska skandująca homofobiczne hasła, skutecznie izolowana przez policję. Z jednego z budynków na trasie obrzucono uczestników jajkami i jogurtami."
train,"2010-10-12: Katastrofa busa w Nowym Mieście nad Pilicą

Osiemnaście osób zginęło w wypadku drogowym, do którego doszło pod Nowym Miastem nad Pilicą. Doszło tam do zderzenia busa z ciężarówką. Wypadek miał miejsce na drodze wojewódzkiej nr 707, jest to główne połączenie drogowe między Skierniewicami a Nowym Miastem.

Do katastrofy doszło dzisiaj po godz. 6 tuż za Nowym Miastem, przy zjeździe na Rawę Mazowiecką, gdzie zderzył się czołowo bus Volkswagen Transporter z ciężarowym Volvo.

W związku z wypadkiem na terenie dwóch województw: mazowieckiego i łódzkiego została wprowadzona 3-dniowa żałoba przez wojewodę mazowieckiego Jacka Kozłowskiego i łódzkiego Jolantę Chełmińską. Dziewięciomiejscowym Volkswagenem Transporterem jechało 18 osób (14 mężczyzn i 4 kobiety) - byli to mieszkańcy powiatu opoczyńskiego (woj. łódzkie) z gminy Drzewica.

Wypadek w Nowym Mieście nad Pilicą jest jednym z najtragiczniejszych wypadków drogowych w Polsce. W 2005 roku w okolicy Starego Jeżewa w wypadku autokaru zginęło 13 osób, wcześniej w 1994 roku pod Gdańskiem w wypadku autobusu zginęły 32 osoby, 43 były ranne."
train,"2007-02-05: Premier przyjął rezygnację Radosława Sikorskiego

Rzecznik MON Piotr Paszkowski poinformował, że Radosław Sikorski Minister Obrony Narodowej podał się do dymisji. Premier dymisję przyjął.

O możliwości dymisji szefa MON-u pisał sobotni ""Newsweek"". W Wikinews.pl także podaliśmy tą informację. Przypomnijmy: podczas jednego z nieformalnych spotkań obecny jeszcze Minister Obrony Narodowej Radosław Sikorski wygłaszał krytykę rządu braci Kaczyńskich, czym miałby narazić się Lechowi Kaczyńskiemu. O całym zajściu anonimowa osoba doniosła prezydentowi.
Radosław Sikorski nie został zdymisjonowany jak mogło by się wydawać po przeglądzie resortów przeprowadzonych przez Jarosława Kaczyńskiego, ale przez nacisk ze strony pałacu prezydenckiego. Jak donosi ""Newsweek"" na pozycji Sikorskiego w rządzie odbił się otwarty konflikt z Antonim Macierewiczem, do niedawna wiceministrem obrony, a obecnie szefem Służby Kontrwywiadu Wojskowego. Macierewicz miał się zajmować prześwietlaniem przeszłości emigracyjnej Radosława Sikorskiego, który w latach 80. wyjechał do Anglii, a przez kilka lat mieszkał też w Stanach Zjednoczonych. """"Macierewicz zbiera ""haki"" na ministra"""" - donosi sobotni ""Newsweek""."
train,"2005-12-10: Minister gospodarki: Wzrost się utrzyma

Minister gospodarki Piotr Woźniak zapowiedział utrzymanie wysokiego tempa rozwoju gospodarczego. Narzędziami do tego celu mają być inwestycje, eksport i rosnący popyt konsumpcyjny.
""Zastałem gospodarkę w całkiem niezłym stanie. Trwa ożywienie, jakie wystąpiło po przystąpieniu do Unii Europejskiej"" - powiedział minister. Rząd spodziewa się, że w 2030 roku polska gospodarka będzie porównywalna z gospodarkami państw ""starej piętnastki"".

Według niego, inwestycje zagraniczne w tym i następnym roku wyniosą po 10 miliardów dolarów (skumulowana wartość napływu bezpośrednich inwestycji zagranicznych do Polski od 1989 roku wynosi już obecnie ok. 85 miliardów dolarów). Mamy też bardzo dobre wyniki w handlu zagranicznym. W przyszłym roku tempo wzrostu eksportu wyniesie 6-8%."
train,"Zaprezentowali latający rower

W Pradze trzy czeskie firmy (Duratec, Technodat, Evektor) zaprezentowały prototyp latającego elektrycznego roweru. Rower z manekinem poruszał się w powietrzu dzięki śmigłom napędzanym energią elektryczną z akumulatora. Prototyp przypominający drona był sterowany drogą radiową.
Urządzenie (mięśniolot) w zamyśle umożliwia rowerzyście jazdę, wzbicie w powietrze i lot trwający do kilkunastu minut. Parametry zależą od pojemności akumulatorów."
train,"2008-09-17: Rosyjska przyjaźń z separatystami

Federacja Rosyjska podpisała właśnie układ o przyjaźni i wzajemnej pomocy z Abchazją i Osetią Południową – separatystycznymi republikami na obszarze Gruzji.

– ""Układy te są zgodne z prawem międzynarodowym"" – oświadczył rosyjski prezydent Dmitrij Miedwiediew. – ""Podpisane traktaty przewidują, że nasze kraje będą wspólnie podejmowały niezbędne działania, mające na celu zażegnanie zagrożenia dla pokoju i przeciwdziałanie aktom agresji przeciwko nim"" – powiedział podczas ceremonii podpisania dokumentu. Dodał też, że teraz najważniejsze dla Rosji jest zapewnienie bezpieczeństwa tym republikom, choć nie powiedział, co ma na myśli.

W imieniu Abchazji podpis złożył prezydent Siergiej Bagapsz, a Osetii Południowej – Eduard Kokojty."
train,"2008-04-15: Policja: warto dla własnego bezpieczeństwa po zmroku założyć odblask lub włączyć latarkę

W ciągu ostatniego tygodnia w wypadkach drogowych w Chełmie i województwie lubelskim zginęły cztery osoby.

""Przyczyną jest tutaj nie tylko nadmierna prędkość. Często piesi, nawet idąc po prawidłowej stronie jezdni, nie są dostatecznie widoczni. Warto dla własnego bezpieczeństwa po zmroku założyć odblask czy włączyć latarkę"" - stwierdziła Marzena Skiba, oficer prasowy policji w Krasnymstawie.

6 kwietnia wieczorem w miejscowości Wał leżącej przy trasie z Krasnegostawu do Zamościa, Zbigniew A. (32 l.) chcąc wyprzedzić skręcający w lewo samochód zjechał na pobocze. Poboczem szedł mężczyzna, który w wyniku potrącenia poniósł śmierć na miejscu.

7 kwietnia ok. godz. 12:00 w Chełmie na ul. Hrubieszowskiej ford potracił 83-letniego mężczyznę. Tutaj pieszy również zginął. Henryk Marciniak, rzecznik prasowy Komendy Miejskiej Policji w Chełmie stwierdził, że w tym przypadku kierujący pojazdem ""jechał zbyt szybko. Świadczą o tym ślady hamowania"".

10 kwietnia niedaleko Łopiennika zostali potraceni dwaj mężczyźni, z których jeden poniósł śmierć na miejscu. Sprawca wypadku zbiegł z miejsca zdarzenia pozostawiając na jezdni elementy samochodu. ""Na miejscu znaleźliśmy części forda, m.in. wentylator chłodnicy, lewy halogen oraz kilka elementów przedniej atrapy"" - powiedziała Marzena Skiba. Za jakiś czas trasą przejeżdżał bus z Warszawy do Tomaszowa Lubelskiego. ""Busiarz zauważył słaniającego się na nogach 46-letniego Bogusława M. Zatrzymał się, aby udzielić mu pomocy. W tym czasie pasażerowie busa zauważyli, że na przeciwnym pasie ruchu leży ktoś jeszcze. To był 30-letni Dariusz S. Już nie żył"" - poinformowała rzeczniczka prasowa krasnostawskiej policji.

Kolejny wypadek miał miejsce w nocy z 10 na 11 kwietnia w miejscowości Suszeń. Kierujący samochodem potrącił mieszkańca Potaszni (34 l.), który zmarł 11 kwietnia rano w szpitalu. Sprawca wypadku zbiegł. Następnie ustalono, że samochodem kierował Ryszard B. (41 l.), młodszy aspirant z Posterunku Policji w Gorzkowie. Zatrzymano go w piątek wieczorem w celu przesłuchania, aresztowano przedwczoraj. Zarzucono mu: nieudzielanie pomocy rannemu, ucieczkę z miejsca zdarzenia i spowodowanie wypadku ze skutkiem śmiertelnym.

Aresztowany tłumaczył się, ze 10 kwietnia uczestniczył w szkoleniu, a następnie m.in. pił alkohol z kolegą. ""Podejrzany wyjaśnił, że nie pamięta, jak znalazł się potem w domu"" - poinformował Artur Kubik, prokurator rejonowy z Zamościa.

Grozi mu do 12 lat pozbawienia wolności."
train,"2005-10-15: Irak: Trwa referendum konstytucyjne

Ponad 15 milionów obywateli Iraku głosuje dziś w referendum w sprawie przyjęcia nowego projektu konstytucji. Głosowanie zakończy się o godzinie 17.00 czasu lokalnego (16.00 czasu polskiego) i pomimo gróźb ze strony rebeliantów przebiega jak na razie bez większych zakłóceń. Aby konstytucja została przyjęta, musi ją poprzeć większość głosujących.

To już drugie ogólnonarodowe głosowanie, odkąd Stany Zjednoczone rozpoczęły okupację tego kraju. Lokalna policja i wojsko, a także oddziały międzynarodowe patrolują ulice irackich miast, aby zapobiec przemocy i aktom terroru. Zamknięte zostały także granice państwa.

Większość wpływowych polityków opowiada się za przyjęciem konstytucji. Prezydent Jalal Talabani także poparł projekt i jednocześnie wezwał sunnitów, by nie torpedowali procesu głosowania."
train,"Giedo van der Garde wygrał z Sauberem w australijskim sądzie

Giedo van der Garde wygrał z Sauberem sprawę o miejsce w szwajcarskiej ekipie na sezon 2015. W środę w sądzie stanowym w Wiktorii zapadło orzeczenie, w którym zespół musi powierzyć kokpit Holendrowi. Pomimo że Sauber odwołał się od decyzji, to dziś rano polskiego czasu sąd odrzucił ich apelację

Giedo van der Garde był w poprzednim sezonie kierowcą testowym i rezerwowym szwajcarskiej stajni, a jeszcze wcześniej jeździł dla zespołu Caterham. Holenderski kierowca wyścigowy złożył pozew przeciwko zespołowi Sauber za niesprawiedliwe zwolnienie. Van der Garde uważał, że w czerwcu podpisał umowę, która gwarantowała mu udział w wyścigach Grand Prix w sezonie 2015. W listopadzie jednak poinformowano, że nowymi kierowcami Saubera zostali Marcus Ericsson i Felipe Nasr. 

Wcześniej Szwajcarska Izba Arbitrażowa przyznała rację Holendrowi, który z kolei złożył pozew przeciwko zespołowi z Hinwil do sądu stanowego Wiktorii. Wczoraj sąd przyznał rację byłemu kierowcy Caterhama i nakazał Sauberowi przekazać samochód na wszystkie wyścigi sezonu. Kierownictwo szwajcarskiej ekipy było tym faktem rozczarowanym i złożyło odwołanie od tej decyzji. Apelacja miała zostać rozpatrzona tego samego dnia jednak została ona przeniesiona na dziś. Sąd w Melbourne postanowił odrzucić odwołanie zespołu, tym samym van der Garde ma pełne prawo do uczestnictwa w Grand Prix Australii, który odbędzie się w najbliższą niedzielę."
train,"2008-01-17: Rząd brytyjski wydał zgodę na tworzenie ludzko-zwierzęcych embrionów

Władze brytyjskie udzieliły dwóm placówkom, King's College w Londynie i Uniwersytetowi w Newcastle, zgodę na tworzenie przez najbliższe 12 miesięcy hybrydowych, ludzko-zwierzęcych embrionów do eksperymentów. Dotyczy to embrionów, w którym materiał genetyczny pochodzi w 99,9% od człowieka i w 0,01% od zwierzęcia. Jest to możliwe poprzez usunięcia jądra zwierzęcej komórki jajowej i zastąpienie go przez jądro ludzkiej komórki jajowej. Powstałe w wyniku tego embriony mają być niszczone po 14 dniach.

Naukowcy planują wykorzystywanie ich do pozyskania komórek macierzystych. Są zdolne do potencjalnie nieograniczonej liczby podziałów, a także mają zdolność do różnicowania się do innych typów komórek. Obecnie prowadzone są badania nad wykorzystywaniem komórek macierzystych do leczenia m.in. choroby Alzheimera, Parkinsona, czy chorych po zawale serca.

Eksperymenty tego rodzaju są silnie krytykowane jako sprzeczne z naturą i niemoralne. Według przeciwników tworzenie hybrydowych embrionów jest zacieraniem różnic między człowiekiem, a zwierzęciem, które są istotą człowieczeństwa."
train,"2005-04-02: Gmail: Nieskończona pojemność

Wczorajsze prima aprilis było jak zwykle dniem nabierania ludzi przez Google. Jedna z największych wyszukiwarek internetowych trzy lata temu poinformowała, że strony internetowe indeksują gołębie, a rok temu oferowała prace w nowej siedzibie firmy na księżycu.

W tym roku Google ogłosiło dwie rzeczy - wydanie na rynku nowego napoju, Google Gulp, a także zwiększenie pojemności skrzynki emailowej Gmail do nieskończoności+1. Okazało się, że magiczny napój zwiększający inteligencję jest jedynie dowcipem prima aprilisowym, jednak powiększenie skrzynki Gmail - cóż, każde ""kłamstwo"" kryje w sobie ziarno prawdy.

Użytkownicy usługi od samego rana 1 kwietnia mogli zauważyć stopniowy wzrost pojemności ich skrzynek o kolejne megabajty. Na stronie głównej znalazła się także zeskanowana kartka papieru, przedstawiająca rozwój usług emailowych na świecie. W porównaniu do innych usług, oferujących jeden, dwa lub nieskończoną pojemność na listy email, Gmail jako pierwsze postanowiło zaoferować nieskończoną ilość+1 (""Infinity+1"").

O ile większość uznało to za żart prima aprilisowy, to 2 kwietnia sytuacja się nie zmieniła - Gmail dalej się powiększa, chociaż o wiele wolniej, niż wczoraj. O godzinie 19:00 czasu GMT, usługa emailowa Google oferowała 2051 MB pojemności. Pierwsze komentarze użytkowników są bardzo pozytywne, jednak krytycy uważają, że w przyszłości Gmail będzie musiało zrezygnować ze swoich planów. """"Nawet jeśli zostaną stworzone nowe, pojemniejsze medium przechowywania danych, za kilka lat Google nie będzie mogło zaoferować każdemu użytkownikowi, załóżmy, 183 TB miejsca."""" - mówią internauci.

Jak informuje angielska wersja Wikinews, pojemność Gmail osiągnie 2075 MB 9 kwietnia. Co się wydarzy dalej - nie wiadomo. Jeśli nic się nie zmieni, na stronie Google znajdziemy informację, że posiadacze kont Gmail posiadają ""ponad 2075 MB pojemności"".

Poza zwiększeniem pojemności, Google dodało możliwość formatowania tekstu do pisanych emaili - różne rodzaje czcionek, ponad 60 kolorów, punktowane listy oraz podświetlanie tekstu."
train,"2007-11-14: Analiza Damy z gronostajem za pomocą kamery o rozdzielczości 240 mln pikseli

We wrześniu za zgodą władz Fundacji Książąt Czartoryskich i Muzeum Książąt Czartoryskich w Krakowie sfotografowano aparatem o dużej rozdzielczości znajdujący się tam obraz Leonarda da Vinci - Dama z gronostajem. Następnie cyfrowo-optyczna kamera multispektroskopowa o rozdzielczości 240 mln pikseli prześwietliła go promieniem światła w różnych widmach (m.in. ultrafioletem i podczerwienią). Kamerę do tego typu badań skonstruował kilka lat temu Pascal Cotte. Wykorzystywana ona była wcześniej m.in. do zbadania Mona Lisy również pędzla Leonarda da Vinci. Jean Penicaut, prezes i założyciel francuskiej firmy Lumiere Technology (zajmującej się analizą m.in. Damy z gronostajem) zapewnił, że analiza obrazu nie powoduje uszkodzeń dzieła i nie pobierane są żadne próbki z płótna.

Po dwumiesięcznych badaniach francuscy naukowcy zaprezentowali w Krakowie wyniki analizy obrazu. Przedstawili komputerową wizualizację ukazującą obraz w pierwotnej gamie kolorystycznej. Po wirtualnym oczyszczeniu okazało się, że dzieło miało niebieskie tło zamiast czarnego.

Na konferencji w Krakowie poinformowano również, że głowa gronostaja był kiedyś większa i przesunięta bardziej na środek obrazu. Odkryto także wiązania welonu przytrzymującego fryzurę oraz rzęsy, które zniknęły z powodu starzenia się obrazu. Uchwycono też fragmenty szkicu, na którym powstało dzieło.

""Leonardo da Vinci poświęcał wiele uwagi w rozważaniach teoretycznych zagadnieniom przestrzeni w malarstwie. Istotnie, w jego dziełach spotykamy się z przestrzenią, która daje wrażenie głębi. Tak jest w przypadku Giocondy, gdzie mamy tak przekonujące wrażenie przestrzeni, że chcielibyśmy wsunąć dłoń między jej postać a tło. Brak tego ""Damie z gronostajem"". Ewidentnie jednolite czarne tło zostało nałożone później, pochłaniając przejście barw między nim a zarysem postaci. Czarne tło sprawia wrażenie jakby pożerało damę. Niebieskie nadaje obrazowi głębi i doskonale wpisuje się w teorię malarstwa Leonarda"" - powiedział Jack Frank, specjalizujący się m.in. w technikach malarskich Leonarda da Vinci oraz współpracujący z naukowcami z Lumiere Technology.

Anna Grochowska-Angelus z zespołu konserwatorów zajmujących się Damą z gronostajem stwierdziła, że badania Francuzów nie wniosły istotnych informacji na temat obrazu i technik malarskich Leonarda da Vinci. Przyznała ona jednak, że takie analizy pozwalają ocenić stan zachowania obrazu i poznać jego strukturę. Zaznaczyła także, że dzieło nie było przemalowywane oraz, że obraz nie wymaga konserwacji.

Grochowska-Angelus poruszyła też temat ewentualnego oczyszczenia obrazu. Uważa ona, że z niebieskim tłem ""postać damy nabrałaby plastyczności, przestrzeni, bo w tej chwili, przez to nałożone czarne tło jest jak gdyby wycięta. Ono niewątpliwie psuje obraz ale czyż nie jesteśmy już przyzwyczajeni do takiego wyglądu dzieła? To, co jest, wciąż olśniewa"" - dodała."
train,"Gdańsk: ""Postawy"" wystawa w Galerii Blik w Gdańsku

9 marca 2013 w Galerii ""Blik"" w Gdańsku o godz. 18.00, otwarta zostanie wystawa pt. ""Postawy"".
Artyści biorący udział w wystawie:

Wystawę można będzie zwiedzać do 20 marca 2013 roku. Adres placówki: ""u.l Korzenna 1 D, Gdańsk""."
train,"Otwarte Zasoby Edukacyjne poparte przez przedstawicieli rządów na świecie - relacja z Kongresu UNESCO

10 rocznica przyjęcia terminu Otwarte Zasoby Edukacyjne, refleksja nad definicją i stanem OZE na świecie, prace nad tekstem Deklaracji Paryskiej, prezentacje projektów i modeli otwartego publikowania, panele i dyskusje, w których łącznie wzięło udział około 400 osób, obecność przedstawicieli rządów różnych krajów – to wszystko składa się na obraz trzydniowego Światowego Kongresu Otwartych Zasobów Edukacyjnych UNESCO, który zakończył się w 22 czerwca w Paryżu. Podczas kongresu odbył się panel o stanie OZE w Polsce, oraz sesja regionalna dot. Europy z udziałem polskiego przedstawicielstwa.

Główną osią Kongresu było przyjęcie przez rządy krajowe strategii wspierania i rozwijania Otwartych Zasobów Edukacyjnych, których powstanie jest finansowane z pieniędzy publicznych. Przedstawiciele rządów różnych państw poprzez udział w kongresie dali wyraz swojego poparcia dla rozwoju ruchu na szczeblu krajowym. Dokumentem strategicznym, który ma pomóc rządom w konstytuowaniu polityki otwartościowej jest przyjęta podczas Kongresu Deklaracja Paryska. Prace nad Deklaracją rozpoczęto już w grudniu 2011 roku. Na konferencji OCWC Global 2012 w Cambridge Abel Caine z UNESCO zachęcał wszystkich do włączenia się w proces konsultacji, które trwały aż do pierwszego dnia Kongresu, gdzie została przedstawiona i przyjęta ostateczna wersja Deklaracji. Sir John Daniel, przewodniczący Commonwealth of Learning, podsumował kluczowe zapisy Deklaracji: podnoszenie świadomości na temat otwartych zasobów i możliwości ich wykorzystania; wspieranie rozwoju strategii i polityk narodowych w tym otwierania zasobów finansowanych ze środków publicznych; promocja i wsparcie wdrożeń systemów otwartego licencjonowania treści; większe zaangażowanie w tworzenie zasobów w różnych językach, formatach, zróżnicowanych pod względem kulturowym, jak również prowadzanie badań na temat lokalizacji OZE w nowych kontekstach; umożliwienie efektywniejszego wyszukiwania i ponownego wykorzystania otwartych zasobów.

Deklaracja Paryska nie ma charakteru wiążącego dla rządów państw, które opowiedziały się za przyjęciem jej zapisów. W kontekście promowanej przez KOED definicji Otwartych Zasobów Edukacyjnych zapisy Deklaracji pozostawiają miejsce na wprowadzenie furtki do niewolnego licencjonowania treści czyli używania głównie licencji z warunkiem NC. Jednak głównym jej celem jest możliwie szeroka adopcja polityki otwartościowej przez kraje o różnych potrzebach i różnym stopniu otwarcia.

Paryski kongres składał się z dwóch części: oficjalnej – kongresowej oraz otwartego seminarium i prezentacji projektów. Pierwsza część skupiła się na regionalnych panelach z udziałem przedstawicieli rządów krajów Europy i Ameryki. Wiceminister Administracji i Cyfryzacji Igor Ostrowski zaprezentował założenia projektu Cyfrowa Szkoła oraz polityki otwartości (ustawa o otwartych zasobach edukacyjnych). Podczas otwartego seminarium członkowie Koalicji Otwartej Edukacji zorganizowali osobny panel o otwartych zasobach w Polsce, w którym brali udział Bożena Bednarek-Michalska (KOED), Karolina Grodecka z Centrum e-Learningu AGH, Alek Tarkowski (CC Polska) i Kamil Śliwowski (CC Polska). Podczas panelu został zaprezentowany program Cyfrowa Szkoła oraz problemy i szanse wolnych e-podręczników, które mają w nim powstać oraz działalność KOED i jej rekomendacje ws komponentu e-podręczniki. Sam program Cyfrowa Szkoła, a zwłaszcza sposób tworzenia w nim otwartych podręczników budził spore zainteresowanie z innych krajów. Sesja okazała się być bardzo praktyczna i przydatna z uwagi na mocne argumenty przeciwko protestom wydawców oraz przybliżonym wyliczeniom wartości rynku podręczników w Polsce i formom ich dofinansowywania przez rząd polski jakie zaprezentował Kamil Śliwowski.

Ciekawa była także sesja dotycząca stanu OZE w Brazylii, na Litwie, w Rosji i Francji. W każdym z tych państw UNESCO współfinansowało opracowanie publikacji OER – State of the Art. W oficjalnej sesji Svetlana Knyazeva, dyrektorka Institute for Information Technologies in Education UNESCO zadeklarowała chęć współpracy z Polską pod kątem opracowania podobnego raportu. Wydanie publikacji planowane jest na końcówkę roku 2012.

W kontekście innych działań brazylijskich został przedstawiony portal edukacyjny Educopedia z przykładami otwartych zasobów, niekoniecznie tylko podręczników.
Spośród prezentowanych podczas kongresu projektów warto wspomnieć o edX, wspólnej inicjatywie uniwersytetu Harvarda i Massachusetts Institute od Technology. Innym ważnym projektem jest OpenLearn z brytyjskiego Open University, który daje aktualnie dostęp do 600 kursów o niezwykle bogatych zasobach w bardzo wielu formatach i jednocześnie jest środowiskiem w którym 6-7 mln studentów może uczyć się wspólnie, ale także stawiać pierwsze kroki w tworzeniu własnych OERów. Z działań Wielkiej Brytanii został omówiony także program JISC OER, który realizuje aktualnie 3 etap, w którym modele otwartości wypracowane w ramach brytyjskich uniwersytetów można przenieść także poza środowisko akademickie i zaimplementować w szkołach.

W założeniach organizatorów Kongresu, UNESCO, Commonwealth of Learning (COL), świadomość korzyści z rozwijania OZE na poziomie krajowym i międzynarodowym jest wciąż bardzo ograniczona, przez co jednym z celów Kongresu było podniesienie tej świadomości poprzez prezentację najlepszych światowych praktyk. Odmienny punkt widzenia zaprezentował Cable Green z Creative Commons, który w refleksji po trzech dniach obrad wyraził swoje pozytywne zaskoczenie poziomem know-how praktyków. Jego zdaniem ta świadomość nie jest fragmentaryczna i składa się na spójną praktyczną wiedzę na temat otwartości. Przede wszystkim dzielimy ten sam sposób definiowania czym są Otwarte Zasoby Edukacyjne rozumiemy specyfikę komunikacji w sieci, tworzenia treści online i działania licencji Creative Commons. Wiemy, że koszty związane z dystrybucją i przechowywaniem treści są prawie równe zeru; (3) jesteśmy przekonani i mamy poczucie społecznego obowiązku dzielenia się treściami które są finansowane ze środków publicznych. Tak złożona wiedza w połączeniu z przyjętą Deklaracją daje olbrzymią szansę na wprowadzenie fundamentalnej zmiany w edukacji. UNESCO już podczas Kongresu zadeklarowało pierwszy etap wdrażania Deklaracji w swoją politykę jakim jest gotowość udostępnienia swoich publikacji na wolnej licencji od września."
train,"2007-10-02: Posłanka PO zostanie skreślona z listy wyborczej

Podejrzewana o korupcję posłanka PO - Beata Sawicka zostanie skreślona z listy kandydatów partii do Senatu.

Sawicka została zatrzymana wczoraj przez CBA wraz z burmistrzem Helu - Mirosławem W. podczas przyjmowania łapówki pieniężnej. Miała ona być wynagrodzeniem za ""ustawienie"" przetargu o dużej wartości.

Sawicka została wypuszczona po kilku godzinach, Mirosława W. przewieziono natomiast do Poznania.

""Nie przesądzamy o winie Beaty Sawickiej. Chcemy, aby ta sprawa w uczciwym postępowaniu, jeżeli będzie trzeba - procesie, została wyjaśniona i wierzymy, że tak będzie"" - mówił sekretarz generalny PO Grzegorz Schetyna.

""Sawicka opisała sytuację, dlatego taka decyzja została podjęta jednogłośnie"" - dodał Schetyna."
train,"2008-04-30: CK Agora: Spotkanie na temat UFO

Już wkrótce we wrocławskim centrum kultury ""Agora"" odbędzie się XII UFO forum, jedyna cykliczna europejska impreza, poświęcona tematyce istot pozaziemskich.

Po raz dwunasty organizatorem forum będzie Janusz Zagórski. W programie tegorocznego forum znajdą się m.in. informacje o nowej akcji publicznej poświęconej UFO, relacje osób, które twierdzą, że spotkały pozaziemskie istoty, opowiadania wojskowych na temat doświadczeń z niezidentyfikowanymi obiektami latającymi, zdjęcia i filmy z obiektów, które mogą uchodzić za pozaziemskie. Odbędzie się także dyskusja na temat początków ludzkości i przygotowaniami do spotkania z istotami pozaziemskimi. Forum odbędzie się 17 maja od 15:00 do 22:00. Impreza jest płatna. Bilety zwykłe kosztują 20 złotych, natomiast ulgowy (dla uczniów i studentów) 15 złotych."
train,"2006-06-05: Serbski parlament proklamował niepodległość

Serbski parlament proklamował niepodległość Serbii. Decyzja parlamentu jest odpowiedzią na niepodległość proklamowaną 3 czerwca 2006 roku przez Czarnogórę. Tym samym nastąpił rozpad istniejącej od 4 lutego 2003 roku federacji Serbii i Czarnogóry.

Decyzją serbskiego parlamentu Serbia została prawnym następcą federacji Serbii i Czarnogóry. Rząd oraz inne instytucje rządowe zostały zobligowane do dokonania w ciągu 45 dni wymaganych zmian w aktach prawnych. Zmiany te są związane z przejęciem kompetencji przez nowe państwo. Proces przejmowania kompetencji ma w pierwszej kolejności dotknąć obszaru stosunków międzynarodowych oraz obrony narodowej.

Przyjęta przez serbski parlament uchwała ma także na celu rozwiązanie wszystkich problemów prawnych pomiędzy Serbią a nowopowstałym państwem - Czarnogórą. W uchwale parlament stwierdził, że państwo Serbii jako prawny następca federacji, utrzymało w mocy ratyfikowane dokumenty międzynarodowe oraz członkostwo w organizacjach międzynarodowych.

W przeprowadzonym 21 maja referendum 55,5% mieszkańców Czarnogóry opowiedziało się za ogłoszeniem niepodległości. W oparciu o wyniki referendum, 3 czerwca 2006 roku czarnogórski parlament podjął decyzję o proklamowaniu niepodległości."
train,"2007-12-21: Gilowska złoży mandat poselski?

Telewizja TVN24 dowiedziała się, że Zyta Gilowska zamierza złożyć mandat poselski, a Prawo i Sprawiedliwość temu zaprzecza.

Zgodnie z informacjami uzyskanymi przez dziennikarzy TVN24, już tydzień temu Zyta Gilowska spotkała się w tej sprawie z Jarosławem Kaczyńskim. Sprawa jej rezygnacji z mandatu była też poruszana na posiedzeniu komitetu politycznego PiS.

Jednak rozpoczynając dzisiejszą konferencję prasową sekretarz generalny Prawa i Sprawiedliwości Joachim Brudziński zaprzeczył ""medialnym doniesieniom"" o rezygnacji Gilowskiej z mandatu. Brudziński dodał, że ""nigdy podczas komitetu politycznego PiS nie była omawiana kwestia jej rezygnacji z mandatu poselskiego"".

""Z naszych informacji wynika, że pani Zyta Gilowska jest po prostu chora, a kiedy powróci do zdrowa, będzie aktywnym członkiem klubu"" - poinformował Mariusz Kamiński, rzecznik klubu PiS. Podobnie stwierdził Jarosław Kaczyński: ""Jedyny wzgląd jaki wchodzi w grę, to wzgląd zdrowotny"".

Natomiast opozycja jest innego zdania. Stefan Niesiołowski z PO powiedział, że Gilowska ""miała po prostu dość tego towarzystwa"". ""Widać, że PiS się rozpada"" - stwierdził Grzegorz Napieralski z LiD."
train,"2008-03-26: Posłowie PO chcą broni w każdym domu

Platforma Obywatelska planuje rozszerzyć dostęp do broni palnej. Informację o tym ujawnił dziennik „Rzeczpospolita”. Autorem i głównym orędownikiem idei broni w każdym domu jest poseł Andrzej Czuma. Ma on już gotowe uzasadnienie projektu, które przedstawił na wczorajszym prezydium klubu parlamentarnego swojej partii.

""Miała miejsce taka dyskusja, jednak na razie uznaliśmy, że to byłaby rewolucja"" – poinformował nieoficjalnie jeden z polityków PO obecny na spotkaniu.

Czuma proponuje wprowadzenie „obywatelskiej karty broni”, dokumentu o który mógłby starać się każdy dorosły Polak. Jedynym wymaganiem przed otrzymaniem ""karty"" miałoby być potwierdzenie, że starający się o dokument nie miał problemów z prawem lub zdrowiem psychicznym.

""Pojawiła się taka propozycja, ale nie znam szczegółów. Jesteśmy na etapie wstępnego zapoznawania się z projektem. W najbliższych dniach spotkam się z pomysłodawcą"" – stwierdził Grzegorz Dolniak, wiceszef Klubu PO.

Z nieoficjalnych informacji wynika, ze pomysł posła Czumy nie cieszy się całkowitym poparciem w klubie. W ocenie wiceszefa klubu parlamentarnego PO Waldy Dzikowskiego, projekt ustawy rozszerzającej dostęp do broni powinien być inicjatywą rządowa, a nie klubową.

""Poseł Czuma mieszkał parę lat w Chicago. Byłbym bardzo ostrożny z realizacją tak ryzykownego pomysłu"" – powiedział Janusz Zemke.

""Nie chodzi tylko o rozszerzenie, ale też o zwiększenie rygoru dostępu. Trzeba dać ludziom możliwość obrony przed bandytami. To może zapobiec przestępczości. W kraju takim jak Polska bandyta i tak kupi każdy rodzaj broni, a uczciwy obywatel nie może"" – tłumaczył Andrzej Czuma.

""Nie mamy infrastruktury, dzięki której można by przeszkolić obywateli w posługiwaniu się bronią. Nie jest w stanie tego zrobić ani policja, ani wojsko. Obecnie prawo dopuszcza ubieganie się o pozwolenie przez każdego obywatela"" – stwierdził gen. Mirosław Gawor, były szef BOR.

""Rozszerzanie dostępu do broni to głupi pomysł. Taka zmiana przepisów mogłaby spowodować, że pozwolenia trafią w ręce ludzi przypadkowych. Pozwolenia powinna wydawać policja, bo ma doświadczenie w posługiwaniu się bronią"" - komentował gen. Roman Polko."
train,"Loreena McKennitt w Zabrzu

26 marca odbędzie się drugi koncert Loreeny McKennitt w Domu Muzyki i Tańca w Zabrzu o godzinie 20:00.

Na przestrzeni niemal dwudziestu lat muzyka Loreeny zdobyła sobie uznanie krytyki na całym świecie i wyróżniona została nagrodami za liczbę sprzedanych złotych, platynowych i wielokrotnych platynowych albumów w piętnastu krajach na czterech kontynentach.
Kanadyjska pieśniarka i kompozytorka jest swoją własną menedżerką, producentką i szefową własnej, znanej na całym świecie wytwórni płyt Quinlan Road.

Loreena McKennitt znana jest ze swego zaangażowania w działalność charytatywną i prospołeczną, jest założycielką dwóch fundacji, ufundowała budynek pod działalność kilku innych organizacji wolontariackich. 

Koncerty są częścią Celtic Footprints Tour.
Organizatorem koncertu w Polsce jest Inner Space Production."
train,"2006-02-13: Kaczyński: Nie będzie wcześniejszych wyborów

W wygłoszonym po dwudziestej pierwszej przemówieniu telewizyjnym prezydent Lech Kaczyński poinformował, że nie będzie skracał kadencji parlamentu.

Prezydent zaznaczył, iż w przypadku nieprzedłożenia mu ustawy budżetowej w konstytucyjnym terminie czterech miesięcy od jej złożenia przez rząd parlamentowi, ma prawo, ale nie musi skracać kadencji.

Kaczyński zdecydował się nie rozwiązywać sejmu z powodu zawiązanego przez PiS, LPR oraz Samoobronę paktu stabilizacyjnego. Przypomniał, że większość wyborców liczyła na koalicję PO – PiS, ale ta nie została zawiązana z winy partii, która nie weszła do rządu PiS, czyli Platformy Obywatelskiej.

Prezydent pozytywnie również ocenił pracę rządu Marcinkiewicza.

Prezydenckie przemówienie miało być transmitowane o godzinie dwudziestej, jednak przedłużyły się konsultacje jego z bratem oraz marszałkami izb parlamentarnych Markiem Jurkiem i Bogdanem Borusewiczem."
train,"2005-05-28: Irak: Strącenie amerykańskiego śmigłowca

Nowa fala ataków rebeliantów doprowadziła do strącenia amerykańskiego śmigłowca na północ od Bagdadu.

Dwie maszyny zostały ostrzelane podczas akcji, w której osłaniały operację wojsk koalicyjnych w pobliżu miejscowości Bakuba. Dwuosobowa załoga pierwszego śmigłowca zginęła. Druga uszkodzona maszyna wróciła do bazy.

Władze w Bagdadzie zamierzają przystąpić do wielkiej operacji antyterrorystycznej pod nazwą """"Grzmot"""". Ma ona objąć przede wszystkim Bagdad. Weźmie w niej udział 40 tysięcy irackich żołnierzy oraz 10 tys. Amerykanów. Miasto zostanie podzielone na strefy, między którymi zostaną ustanowione blokady dróg i punkty kontrolne. Żołnierze będą szukać składów broni i kryjówek terrorystów.

W Iraku pozostaną żołnierze słowaccy, którzy wchodzą w skład wielonarodowej Dywizji Centrum-Południe. Minister Spraw Zagranicznych Słowacji oświadczył: """"Nie myślimy o wycofaniu naszych żołnierzy"""". Słowacki parlament wyraził zgodę na wyjazd na czas nieokreślony ponad 100 osobowego kontyngentu, z którego większość stanowią saperzy."
train,"2005-09-22: Kwaśniewski o kampanii Tuska

Prezydent Aleksander Kwaśniewski powiedział, że zgadza się z twierdzeniem, iż kandydat Platformy Obywatelskiej na prezydenta Donald Tusk chce kontynuować jego koncepcję prezydentury.

""Gdy chodzi o kampanię, o pomysł na zachowanie publiczne i koncepcję prezydentury, to niewątpliwie to jest mój sukces"" - powiedział Kwaśniewski, pytany o kampanię Tuska. Według niego, Tusk nie chce ""prezydentury rewolucyjnej, bardzo aroganckiej"". ""W tym sensie ci wszyscy, którzy mówią, że dla wielu Polaków Donald Tusk jest wyborem kontynuacji stylu prezydenckiego, mają rację. Tak to jest i uważam, że to jest dobre"" - oświadczył.

Według Kwaśniewskiego, lista kandydatów w wyborach prezydenckich ""jest na szczęście dłuższa niż te dwa nazwiska faworytów, które ciągle się powtarzają"" i które ""powinny być skonfrontowane z co najmniej kilkoma innymi poważnymi kandydatami"". ""Na tych listach jest osoba, którą ja kojarzę z lewicą, uważam za człowieka, który współtworzył tę lewicę, a więc nie jest tak, że dla lewicy nie ma zupełnie na kogo głosować"" - oświadczył. Nie chciał jednoznacznie powiedzieć, że to kandydata Socjaldemokracji Polskiej Marka Borowskiego poprze w wyborach prezydenckich. 

Aleksander Kwaśniewki zastrzegł, że najpierw są wybory parlamentarne. ""Lepiej byłoby, gdyby ugrupowania lewicowe, centrowe w tym Sejmie się znalazły. Ciekawszy byłby ten Sejm, więcej będzie merytorycznych pomysłów i wzajemnej kontroli"" - powiedział prezydent."
train,"2006-12-16: Przyznano tytuł dziennikarskiej ""Hieny roku""

Tegoroczny tytuł ""Hieny roku"" przypadł dziennikarzowi Wprost Jakubowi Urbańskiemu, który zasugerował, iż Zbigniew Herbert był cennym informatorem PRL-owskiej służby bezpieczeństwa. Według komisji, która przyznaje tytuł ""Hieny roku"", Urbański w artykule pt. ""Donos na Pana Cogito"" wykazał się (tak jak inni laureaci owej nagrody) ""szczególną nierzetelnością i lekceważeniem zasad etyki dziennikarskiej"". ""W ten sposób Stowarzyszenie Dziennikarzy Polskich pragnie napiętnować autorów publikacji prasowych, radiowych, telewizyjnych lub internetowych przynoszących dyshonor wiarygodnym środkom przekazu. Nie dotyczy to dziennikarzy mediów, które żerują na plotkach i pomówieniach, posługują się językiem wulgarnym i obscenicznym, bowiem nie zasługują oni na miano dziennikarzy"". W dwóch ostatnich edycjach (2004 oraz 2005) tytuł ten odebrała redakcja dziennika ""Fakt"".

Nagrody SDP.

Stowarzyszenie Dziennikarzy Polskich swoje nagrody przyznało już po raz 14. Prócz wspomnianego tytułu ""Hieny roku"" SDP przyznaje również inne tytuły. I tak w tym roku zacne i z pewnością najbardziej wartościowe wyróżnienie (bo przyznane od kolegów po fachu) Dziennikarski Laur Stowarzyszenia Dziennikarzy Polskich otrzymał w sobotę dziennikarz i komentator sportowy Bohdan Tomaszewski - ""Za niedościgniony wzór dziennikarskiego profesjonalizmu"". Poprzeczka postawiona jest naprawdę bardzo wysoko. Otóż w roku ubiegłym Laur SDP otrzymał mistrz reportażu Ryszard Kapuściński za, jak to określono, ""udawadnianie, że dziennikarstwo może być sztuką"".

W ramach Konkursu SDP przyznawany jest szereg innych wyróżnień. Główną Nagrodę Wolności Słowa, ""za publikacje w obronie demokracji i praworządności, demaskujące nadużycia władzy, korupcję, naruszanie praw obywatelskich, praw człowieka"" odebrali: Maciej Duda, Bertold Kittel (jest również laureatem z 2004 r.) i Barbara Sierszuła- za cykl artykułów ""Czeski układ Orlenu"", opublikowanych w ""Rzeczpospolitej"". Główna Nagroda Wolności Słowa (15 tys. zł) ufundowana jest przez Zarząd Główny Stowarzyszenia Dziennikarzy Polskich.

W tym roku SDP przyznało 8 nagród równorzędnych w różnych kategoriach: od Nagrody im. Bolesława Wierzbiańskiego
dla redakcji gazet lokalnych, po Nagrodę im. Kazimierza Dziewanowskiego- za publikacje o problemach i wydarzeniach międzynarodowych.
W każdej z kategorii przyznawane są również honorowe wyróżnienia.
Prócz bonifikat pieniężnych, w wysokości 15 tys zł za nagrodę główną i 10 tys zł za nagrody równorzędne, ich laureaci zaproszeni są do wygłoszenia honorowych wykładów w wyższych szkołach dziennikarskich.

Konkurs SDP.

Nagrody SPD wzorowane są na amerykańskiej nagrodzie Pulitzera. Polski plebiscyt organizowany jest od 1992. 
W szranki stają autorzy tekstów prasowych, audycji radiowych i programów telewizyjnych opublikowanych od 1 sierpnia 2005 r. do 30 czerwca 2006 r (odnośnie tego roku)."
train,"2008-01-23: PiS broni niezależności mediów?

We wtorek w Sejmie miało miejsce pierwsze czytanie projektu nowelizacji ustawy medialnej, który został przygotowany przez Platformę Obywatelską. Przeciw ustawie najgłośniej występują politycy PiS. PiS dwa lata temu wprowadził do mediów publicznych swoich działaczy, co zostało odebrane jako ""skok na media publiczne"". Dlatego też nie wszyscy wierzą w deklarowaną przez PiS chęć ochrony niezależności mediów.

Twórcy nowelizacji są zdania, iż spowoduje ona, że publiczne media wreszcie zostaną oddane w ręce dziennikarzy i twórców. Innego zdania jest opozycja - PiS i LiD oskarżyły Platformę Obywatelską o skok na media publiczne.

Najgłośniej krzyczy PiS, którego działacze znajdują się we władzach mediów. Telewizji publicznej za prezesury Cezarego Urbana zarzucało się grę wyborczą na korzyść PiS - w czasie kampanii wyborczej – telewizyjna Jedynka opóźniając emisję serialu ""Klan"", po raz pierwszy w historii, retransmitowała konferencję CBA, na której dowiedzieliśmy się o zarzutach w sprawie . Do tego dochodzi uważany przez wielu za kontrowersyjny program ""Misja specjalna"".

PiS broni ""niezależności"" mediów.

Jarosław Kaczyński podczas pierwszego czytania wyszedł z Sejmu, by zwołać specjalną konferencję prasową, na której poinformował, że będzie ""bronił niezależności polskich mediów"" – zauważa Gazeta Wyborcza. Dodał także, że Telewizja Polska według PO stanie się taka jak TVN, Polsat, RMF, Radio Zet, TOK FM czy Gazeta Wyborcza. Prezes PiS nie miał na myśli oczywiście braku abonamentu RTV czy jakości programów, ale to, że wymienione przez niego media są ""bardzo agresywne i nieobiektywne"" wobec PiS.

Zapewnienia te zdają się kontrastować z sytuacją do której doszło za rządów PiS. Warto przypomnieć, że prezes Telewizji Polskiej na ulicę Woronicza przywędrował wprost z kancelarii prezydenta. Lokalni politycy PiS, Samoobrony czy LPR rządzą regionalnym stacjami Polskiego Radia.

Kruk: Propozycje PO to nie nowość.

Zarzuty PiS byłby poważniejsze, gdyby partia za swoich czasów sama dbała o obiektywność mediów publicznych. Elżbieta Kruk, była przewodnicząca KRRiT a dziś poseł PiS, w rozmowie z Gazetą Wyborczą powiedziała, że pomysł PO dotyczący rekomendacji ogólnopolskich stowarzyszeń twórczych dla kandydatów do KRRiT nie jest nowością. Podobno za jej czasów KRRiT powołując członków do rady także wymagała takie rekomendacje. Nie potrafiła jednak wskazać ile osób z takimi rekomendacjami trafiło do KRRiT. Dwa pytania dalej zmieniła jednak zdanie mówiąc, że ""może chcieliśmy powołać osoby z rekomendacjami, ale nam się udało"". Z kolei pytana w TOK FM o ochronę Radia Maryja odpowiedziała po prostu, że nie zdążyła wiele spraw dokończyć.

Jakich zmian chce PO.

Propozycje PO to m.in.: wymiana polityków w KRRiT na środowiska twórcze, opłaty jedynie za posiedzenia rady, mniejsze kompetencje KRRiT na rzecz UKE, wymienić władze w mediach publicznych.

PiS domaga się odrzucenia projektu PO. Inne kluby poselskie chcą, by no­wela trafiła do komisji kultury oraz ko­misji infrastruktury. Prezydent Kaczyński pomoże PiS-owi i już sugeruje, że nie pod­pisze noweli medialnej."
train,"2008-10-27: Za mało myślimy o szkoleniu młodego piłkarza - wywiad z Jerzym Wrzosem, autorem książki ""Wielki Futbol""

W roku 2008 ukazała się w Oficynie Wydawniczej G & P Poznań książka pod tytułem ""Wielki futbol"". Jej autor Jerzy Wrzos jako absolwent AWF Wrocław był od 1962 roku trenerem zespołów ligowych m.in. Lechii Gdańsk czy Rakowa Częstochowa, a obecnie jako pracownik naukowo-dydaktyczny jest autorem książek szkoleniowych dla piłkarstwa zawodowego. Współpracował ze ŚLZPN, Wydziałem Szkoleniowym PZPN i selekcjonerami kadry Polski. Od lat 60. jego artykuły były publikowane w takich pismach jak: „Piłka Nożna” „Trener” „Soccer America”, czy wydawana w Chicago „Polonia”.

Ze względu na szereg wydarzeń związanych z funkcjonowaniem piłki nożnej w Polsce redaktorzy Wikinews przeprowadzili z autorem tej pozycji wywiad, który prezentujemy poniżej.

Przykuta: Dla kogo przeznaczona jest książka ""Wielki futbol""? Dla fanów, osób chcących rozpocząć karierę piłkarską, trenerów?

Jerzy Wrzos: Sądzę, że każdemu autorowi jest niezręcznie oceniać własną pracę, w związku z tym pozwalam sobie odpowiedzieć na to pytanie przytaczając przykładowe oceny innych ekspertów futbolu:

Dr Dariusz Śledziewski (dyrektor Szkoły Trenerskiej PZPN i AWF Józefa Piłsudskiego w Warszawie) w recenzji książki na łamach Czasopisma fachowego PZPN „TRENER” (nr 6/2007 str. 23-24) m.in. napisał: ""„Wielki futbol” autorstwa Jerzego Wrzosa, (Oficyna Wydawnicza G & P Poznań) to dosłownie i w przenośni „wielkie dzieło” liczące prawie 600 stron. Myślę, że najtrafniej ujął to Dyrektor Techniczny FIFA Walter Gagg, który w słowie wstępnym napisał: „Wielki futbol” - to niezwykłe wartościowe źródło wiedzy specjalistycznej. Oprócz krótkich rozważań historycznych przynosi szczegółowe opracowania techniczno-taktyczne. Informuje też wnikliwie o innych ważnych zagadnieniach, dotyczących zarówno futbolu młodzieżowego, jak i piłkarstwa zawodowego. „Wielki futbol” to skarbnica wiedzy dla przyszłej generacji piłkarskiej. Nasze słowa uznania dla tej publikacji są szczere i w pełni zasłużone”.""

Natomiast Rafał Szymański, redaktor sportowy „Głosu Pomorza” stwierdził: ""Jeżeli w Polsce są kibice, którzy uważają siebie za znawców piłki nożnej, a jeszcze nie przeczytali książki Jerzego Wrzosa to nie wierzcie im. Stosując odpowiednie proporcje, dziennikarze uznali, że futbol ma swojego „Boga” – niepoprawnego Diego Maradonę. Teraz ta najpopularniejsza na świecie gra doczekała się swojej księgi rodzaju.""

„Wielki futbol” składa się w swojej warstwie merytorycznej z trzech obszernych części:
Książka ta jest szczegółowym, zbiorczym opracowaniem współczesnej wiedzy szkoleniowej (użytecznej teorii na usługi praktyki) o niezbędnym twórczym akcencie myśli treningowej, opartej na zdobyczach nauki, tak by proces treningowy nie byłby „ślepy”. „Wielki futbol” w znacznym stopniu preferuje intelektualizację procesu szkolenia – przekaz informacji, które w sposób świadomy byłby odbierany przez piłkarza.

Przeznaczenie tej nietuzinkowej książki jest jednoznaczne: dla ekspertów „wielkiej i małej piłki” – trenerów, instruktorów, studentów AWF (o specjalizacji piłki nożnej), nauczycieli, klubów piłkarskich, zawodników profesjonalnych i zaawansowanych, młodzieży i poważnych kibiców polskiego i światowego futbolu. Idealny i wartościowy prezent nie tylko „pod choinkę” z pierwszą rekomendacją FIFA dla polskiej publikacji i fanów futbolu.

Przykuta: Czy działacze sportowi i sędziowie także mogliby coś z niej wynieść? Pozycja ta trafia na półki w sytuacji, gdy nagłówki gazet mówią o kryzysie PZPN. Czy bez dobrze funkcjonujących instytucji, takich jak PZPN, można się jeszcze cieszyć piłką w Polsce?

Oczywiście, że publikacja ta umożliwia każdemu działaczowi, sędziemu znaleźć coś ciekawego i wartościowego zgodnie z jego miejscem w hierarchii polskiego futbolu. Na to pytanie m.in. odpowiada w ocenie omawianej książki Rafał Szymański, redaktor sportowy Głosu Pomorza: ""Jeżeli na meczu usłyszycie wymądrzającego się kibica, dziennikarz czy działacza zapytajcie tyko czy mają wiedzę i czy potrafią zrozumieć co mówią. Nie da się istnieć w świecie futbolu, szczególnie dzisiaj, bez posiadania podstaw informacji o tym sporcie. I to nie przypadkowych, ale szerokich, dopracowanych do najmniejszego szczegółu. A to daje „Wielki futbol”. Mądrości jakie wynosi się z obcowania z lekturą trenera – autora dr Jerzego Wrzosa nie sposób przecenić. „Wszystko co chcielibyście wiedzieć o futbolu, ale baliście się zapytać” taki mógłby być podtytuł tej książki.""
Jak wiemy PZPN powstał w dniach 21/22 grudnia 1919 r., a kilka lat później, 20 kwietnia 1923 Polska została członkiem FIFA. Tak więc PZPN w rozwój tej najpopularniejszej gry na świecie ma w naszym kraju znaczący wkład. Czy na odrodzenie polskiej piłki na arenie międzynarodowej będziemy musieli czekać następne 20 lat? Co może wstrząsnąć polską piłką, aby to przyśpieszyć? Czy PZPN jest przygotowany do działań naprawczych (pomijając aktualnie zakłócenia dotyczące spraw korupcyjnych w polskiej piłce nożnej)? Należy sądzić, że plan i działania naprawcze polskiego futbolu są problemem złożonym (nie tylko szkoleniowym, organizacyjnym, sędziowskim, finansowym, czy wychowawczym dotyczącym kultury sportowej kibica). Taki plan naprawczy wymaga dłuższego czasu. Kto ma to zrobić? Oczywiście, że zreformowany Polski Związek Piłki Nożnej (""podkreślam słowo zreformowany PZPN - przy współpracy z Ministerstwem Sportu i FIFA oraz UEFA""), który powinien ogłosić wielką mobilizację i rzeczywistą chęć naprawy całego zła hamującego postęp polskiej piłki nożnej.

Jak wiedzą osoby dobrze wtajemniczone, żadna rewolucja w PZPN nie będzie wykonywalna bez współpracy i akceptacji europejskiej i światowej federacji piłkarskiej. Pierwszy taki sygnał (w zakresie problemów szkoleniowych) do naprawy gry reprezentacji Polski zaprezentowali piłkarze Leo Beenhakkera na Stadionie Śląskim w dniu 11 października 2008 r. Czyżby po efektownie, skutecznie i zwycięsko (2-1) rozegranym i wywalczonym meczu z Czechami w ramach eliminacji do finałów MŚ 2010 możemy powiedzieć, że nasi piłkarze dali początek wejściu na właściwą drogę postępu polskiego futbolu? Czy był to tylko pojedynczy sukces, podobny do poprzednich zwycięstw z Portugalią czy Belgią w ramach eliminacji do finałów ME 2008? (w których jak wiemy inauguracyjny udział polskich piłkarzy zakończył się niespodziewanym i przykrym falstartem). Bez względu na osiągane pojedyncze cenne zwycięstwa, musimy pamiętać, że przyszłość polskiej piłki nożnej jest zjawiskiem złożonym i zależy od systematycznej, właściwie ukierunkowanej pracy nad stworzeniem infrastruktury, warunków do treningu, skorygowanego i optymalnego do posiadanych możliwości systemu szkolenia młodzieży, jak i systemu edukacji trenerów i ich stałego doszkalania.

Derbeth: Czy naprawdę jest tak, jak mówi trener Michał Globisz, że w klubach piłkarskich uczy się tylko młodych piłkarzy złych nawyków i dla dziecka najlepiej jest, jeśli gra na podwórku? Czy regułą jest, że trenującym dzieciom zabrania się kiwać i każe wykopywać piłkę w trybuny? Jeśli tak, to co można poradzić na taką sytuację?
Większość sympatyków futbolu zastanawia się, dlaczego w piłce młodzieżowej odnosimy znaczące sukcesy w rywalizacji międzynarodowej, a nie przekłada się to na dorosłą reprezentację. Jak pokazuje praktyka, faza przejścia piłkarza z wieku juniora do gry w seniorach jest zbyt trudna dla wielu naszych już utytułowanych młodzieńców. Zbyt często przechodzą oni ciernistą drogę - „od bohatera do zera”.

Za mało myślimy o szkoleniu młodego piłkarza, a za dużo o podporządkowaniu szkolenia uzyskiwaniu zwycięstw za wszelką cenę i to już w wieku młodzieżowym. Bowiem w tym wieku, przedwcześnie, dobrym przygotowaniem fizycznym nadrabiamy powstałe już braki w wyszkoleniu czysto piłkarskim. Co prawda udaje się odnosić sukcesy, ale potem im dalej, tym gorzej. Dlaczego z tak nieefektywnego (dla przyszłości młodego piłkarza) szkolenia wciąż nie wyciągamy z tego wniosków. Wciąż więc żyjemy nadzieją na cudowne odkrycia, zbawcze koncepcje taktyczne i budowę zespołu marzeń, opartego na braku dobrze wyszkolonej (technicznie-taktycznie) młodzieży, której to nadziei „pomagają” częste, za częste (!), rotacje trenerów-selekcjonerów.

Myśląc o wymogach wielkiego współczesnego futbolu zapominamy, że trening techniki jest najważniejszym i pierwszoplanowym zadaniem szkolenia (młodego) piłkarza. Wszystkie inne predyspozycje i możliwości zawodnika wpływają na jego własny, specyficzny styl techniczno-taktyczny. Na przykład Roger Guerreiro może stanowić wzorzec doskonałego indywidualnego wyszkolenia techniczno-taktycznego piłkarza (w reprezentacji Polski, np. w wygranym meczu z Czechami w eliminacjach MŚ RPA 2010). Jak mówi światowej sławy były piłkarz i trener Franz Beckenbauer: ""„W dzisiejszej piłce nożnej za duży jest nacisk na taktykę i przygotowanie fizyczne, a za mało uwagi poświęca się na technikę i talent zawodnika”.""

Poza piłką młodzieżową w rocznikach U-16, U-18, U-19 nie odnosimy większych sukcesów już od ponad 20 lat. Gdy decydującymi atutami młodych piłkarzy w drodze do ich sukcesów są wysokie umiejętności techniczno-taktyczne (Hiszpania, Portugalia, Francja, Holandia, Turcja, Czechy, nie wspominając o wiodących piłkarskich krajach Południowej Ameryki, itp.) to ten fakt możemy dzisiaj określić jako prawidłowy kierunek szkolenia. Natomiast gdy w odnoszeniu sukcesów decyduje w zbyt dużym stopniu wysoki poziom zdolności psychofizycznych młodych piłkarzy, to nie należy spodziewać się w przyszłości gry tych piłkarzy na wysokim poziomie sportowym. Należy zaprzestać rozliczać trenerów pracujących z młodzieżą piłkarską za ich wyniki drużynowe. Dzisiaj w wielu krajach jest to sprawa absolutnie drugorzędna. Są wyższe cele i trenerów należy rozliczać przede wszystkim za poziom wyszkolenia techniczno-taktycznego, za wyposażenie młodych piłkarzy w wysokie indywidualne umiejętności piłkarza. Do ważnej pracy z młodzieżą desygnuje się najlepszych i specjalnie doszkolonych trenerów piłkarskich. Technika w futbolu ujawnia się pod postacią pewnych wzorców a jej skuteczność wymaga dodatku taktyki, jak i dobrego przygotowania fizycznego i psychicznego.

W tym miejscu, jako przykład można przedstawić, jak Holendrzy określają warunki rozwoju zawodników zgodnie z ich filozofią:

W nauczaniu piłki nożnej Holendrzy stosują zasadę „T I C” – czyli technika – instynkt – komunikacja; należy to rozumieć jako: technika – talent – zespołowość. Za podstawowe środki treningowe uznają małe gry 1 x 1 i 4 x 4 (czterech na czterech).
Należy podkreślić korzyści w stosowaniu formy zabawowej w pracy szkoleniowej z dziećmi – która w swoich założeniach ma ważne zadania:

W formach nauczania, obok formy zabawowej, mamy formę ścisłą: fragmentów gry i gier.
W piłce młodzieżowej przede wszystkim pierwszeństwem szkoleniowym powinno być wyposażenie młodego piłkarza w dokładne i wszechstronne wyszkolenie specjalistyczne, techniczno-taktyczne, dla jego przyszłości, zamiast przedwczesnych zwycięstw za wszelką cenę. Dobry trener powinien poszukiwać zależności pomiędzy tym co robi ze swoimi piłkarzami, a tym, jaki końcowy efekt daje jego wieloletnie szkolenie (czyli grę w zespołach seniorów). Możemy więc z dużym prawdopodobieństwem sądzić, że braki w wyszkoleniu technicznym, niedopracowane w wieku młodzieżowym ograniczają naszym piłkarzom możliwości gry w silnych zespołach klasy europejskiej czy światowej.

Przykuta: W wywiadzie z Piotrem Najsztubem w ""Przekroju"" Zbigniew Boniek zapewniający o startowaniu w wyborach na prezesa PZPN powiedział, że związek ten powinien się zająć przede wszystkim szkoleniem młodzieży. Czy Pana książka będzie miała szanse trafić do młodzieży poprzez działaczy?

Za moich czasów trenerskich (od 1962 r.) poprzez okres świetności polskiego futbolu sterowanego początkowo przez doskonałego szkoleniowca piłkarzy i trenerów śp. Ryszarda Koncewicza i nieco później (lata 70.) legendarnego trenera/selekcjonera śp. Kazimierza Górskiego do PZPN (w przeciwieństwie do dnia dzisiejszego) przyjeżdżało się jak do własnego domu. Panowała świetna atmosfera i jeden „święty” temat, praca szkoleniowa z piłkarzami i zespołami ligowymi, jak i całokształt pracy z młodzieżą piłkarską. Wspomniana koleżeńska atmosfera w PZPN była fundamentem i bodźcem do wytężonej pracy dla każdego trenera ligowego i poprzez OZPN dla wszystkich szkoleniowców w terenie. W kontekście pracy szkoleniowej we wspomnianych latach przeszłych należy dzisiaj, przy ogromnym postępie szkoleniowym piłkarstwa światowego, zastanowić się, czy w praktyce treningowej nie idziemy zbyt często „na skróty”. Dla przykładu, jak to bywało jeszcze niedawno, zbyt często w futbolu opieramy siłę gry naszego futbolu na prowadzeniu działań jednostronnie atakiem szybkim, kontratakiem i na zdolnościach motorycznych objawiających się w wymogach wielkiego zaangażowania w grze każdego piłkarza. Dzięki selekcjonerowi Leo Beenhakkerowi nasi piłkarze zmienili styl gry, stosując z powodzeniem grę atakiem pozycyjnym.
Sądzę, że ta nietuzinkowa i wartościowa książka powinna znaleźć miejsce w biblioteczce każdego klubu piłkarskiego, trenera w futbolu zawodowym jak i młodzieżowym, studenta AWF (specjalizacja piłki nożnej), piłkarza zawodowego, ucznia piłkarskiego, jak i poważnego kibica polskiego i światowego futbolu. Jako autor-trener w książce „Wielki futbol” dedykowanej Koledze Trenerowi legendzie śp. Kazimierzowi Górskiemu, pozwoliłem sobie zaproponować główne kierunki poprawy, które w obszarze szkolenia odnoszą się do:

Te ogólne i podstawowe kierunki pracy szkoleniowej z młodzieżą mogą być ważnym i pozytywnym krokiem postępu i poziomu gry zawodnika w jego piłkarskiej przyszłości gry w zespołach seniorów. Wysokie indywidualne umiejętności piłkarskie w dzisiejszym futbolu decydują o klasie gry wielkich indywidualności, na których buduje się światowej klasy zespoły. Jak wykazuje praktyka, nawet trener wysokiej klasy nie może tego uczynić, mając do dyspozycji (w składzie kadry) tylko przeciętnie wyszkolonych piłkarzy. A takie wybitne indywidualności piłkarskie dominowały w grze w kadrze reprezentacji Polski trenerów K. Górskiego (lat 70.), jak i A. Piechniczka (początek lat 80.).

Umiejętność budowy optymalnie silnego zespołu z posiadanych (w większości przeciętnie wyszkolonych) piłkarzy to sztuka warsztatu trenerskiego każdego dobrego szkoleniowca-menagera. Doskonałym przykładem takich skutecznych działań może być praca selekcjonera Leo Beenhakkera z naszą obecną kadrą Polski. Nasza reprezentacja nie posiada wybitnych indywidualności na skalę europejską (może poza 1-2 piłkarzami), a jako całość, szczególnie w meczach pojedynczych, (a nie w konfrontacji turniejowej rozgrywanej w cyklu 3-4 dniowym – jak finały ME 2008) potrafimy zaprezentować dobry i skuteczny futbol, np. w meczach eliminacyjnych do ME 2008 z Portugalią, czy również w zwycięskim meczu 2-1 z Czechami w eliminacjach do finałów MŚ 2010 w RPA.
Jak zauważa dr Dariusz Śledziewski w recenzji książki „Wielki futbol”: ""Warto zauważyć, że zamieszczane informacje o technice i koordynacji ruchowej Autor podnosi tym samym ogromną wagę i znaczenie tych elementów w ogólnym profilu wyszkolenia uzdolnionej młodzieży. Znaczenie techniki we współczesnej piłce nożnej podkreślają w książce liczne cytaty wielkich osobistości piłki światowej. W ogóle liczne cytaty znakomitych działaczy, trenerów, ekspertów czy zawodników piłki światowej to bardzo charakterystyczna cecha dzieła J. Wrzosa. W kwestii techniki niezwykle trafne jest prezentowane stwierdzenie holenderskiego szkoleniowca Wiella Coervera: „Każdy piłkarz, aby móc prowadzić atrakcyjną, efektywną grę indywidualną i zespołową, musi dysponować szeroką gamą – i to na wysokim poziomie – umiejętności technicznych; wtedy też zrozumie sens stosowanych takiej gry w meczu”."" Przy okazji, należy zauważyć, że przez ostatnie ponad 20 lat nie udało nam się wyszkolić piłkarza klasy światowej (poza 1-2 bramkarzami) i może tylko 2-4 piłkarzy klasy europejskiej. O czym to może świadczyć? Ten fakt, potwierdza powszechną opinię, że szkolenie polskiej uzdolnionej młodzieży piłkarskiej jest nieefektywne, nie najlepiej ukierunkowane i pozostawia wiele do życzenia pod wieloma względami – włącznie ze słabiutką bazą szkoleniową i brakiem dużej ilości odpowiednio wyszkolonych trenerów, należycie opłacanych za pracę z młodzieżą.

Należy pamiętać, że żelazną zasadą wielkiej światowej piłki jest to, że brak jakości indywidualnych zmniejsza szansę na tworzenie wielkiego zespołu (czyli jakości zespołowej). Dyskutując o lepszej przyszłości naszego futbolu, nakazem chwili jest potrzeba zmiany (lub korekty) warunków, właściwego ukierunkowania i metod pracy szkoleniowej oraz poświecenia naszym młodym talentom zdecydowanie więcej czasu i lepszej jakości pracy szkoleniowej (z dodatkiem stosowania indywidualizacji treningów włącznie). Nie możemy zapominać, że na wysokim poziomie futbolu o końcowym sukcesie decyduje przede wszystkim poziom indywidualnego wyszkolenia techniczno-taktycznego piłkarza. Zawodnicy wkładają wiele serca do gry, brakuje im tylko wyższych umiejętności piłkarskich, czyli nawyków ruchowych techniczno-taktycznych, których najłatwiej jest nauczać już w wieku młodzieżowym.

Derbeth: Jak pan uważa, co jest przyczyną tego, że polscy trenerzy nie są obecnie chciani za granicą? Czy z sukcesami młodych trenerów, jak Maciej Skorża, jest szansa, że to się zmieni? Czy radziłby pan polskiemu szkoleniowcowi, który odniósł sukcesy w kraju, skorzystanie z oferty pracy zagranicznego klubu — oczywiście mówimy tu o klubach średniej klasy, a nie tych formatu Arsenalu czy Barcelony?

Jak mówią wybitni znawcy współczesnego futbolu o randze europejskiej lub światowej, fizjologiczne, biochemiczne, psychologiczne oddziaływanie metod treningowych, jak i regeneracji sił biologicznych oraz wspomagania farmakologicznego i odżywiania, mające na celu doprowadzenie organizmu zawodnika do najwyższej sprawności, są bliskie kresu. Tylko najlepsi trenerzy, którzy opierają swoje działania na logicznym, twórczym myśleniu i faktach szkoleniowych (wypływających z gry i walki meczowej) mogą realizować cel budowania nowoczesnego i skutecznego „warsztatu pracy trenerskiej” na szerokiej i realnej wiedzy współczesnej. Tylko trenerzy, którzy posiedli umiejętność ukierunkowania procesu szkoleniowego piłkarzy/zespołu na aktualne wymogi, jakie dyktują najlepsi piłkarze i zespoły świata (oraz na syntezie posiadania odpowiedniego warsztatu pracy i nowoczesnej wiedzy trenerskiej) mogą odnosić sukcesy w rywalizacji futbolu na poziomie najwyższej europejskiej i światowej rangi.

Osobiście radziłbym każdemu młodemu trenerowi (przy dobrej znajomości języków obcych) uzupełnić wiedzę i praktykę w pracy szkoleniowej w klubach zagranicznych. Jednak jako były trener zespołów ligowych i szkoleniowiec polskich trenerów z okresu świetności polskiej piłki nożnej (AWF Katowice 1973-1982) mogę mieć nadzieję (nie mam szczegółowych informacji), że nasi młodzi najlepsi trenerzy zostali wyposażeni (m.in. przez Szkołę Trenerów PZPN w AWF Warszawa, czy specjalizacje trenerskie we wszystkich AWF w Polsce) w wymaganą szeroką wiedzę teoretyczną. Szkoła Trenerów PZPN na terenie bielańskiej AWF obok kształcenia instruktorów i trenerów II klasy (tak jak specjalizacje AWF) prowadzi kursy doszkoleniowe na stopień trenera I klasy oraz kursy na stopień UEFA B, UEFA A i UEFA Pro. Jest to krok do przodu i umożliwienie systematycznego zdobywania cennej wiedzy trenerskiej. Kadrę Szkoły Trenerów stanowią doświadczeni szkoleniowcy: dr D. Śledziewski, P. Maranda, H. Apostel, Wł. Żmuda i R. Kapera.

Jednak krótkie (tygodniowe?) staże do profesjonalnych klubów europejskich obowiązują tylko na kursie UEFA Pro. Jest to symboliczna kropla w morzu potrzeb dla polskiej piłki nożnej. W tej sytuacji można mieć wątpliwości, czy nasi młodzi trenerzy mogą zdobyć należytą praktykę treningowo-meczową (przy równoczesnej pracy z zespołami w naszej ubogiej ekstraklasie), które w sumie miałyby być atutem młodego polskiego trenera w odnoszeniu wartościowych sukcesów w pracy z przeciętnymi lub czołowymi zespołami Starego Kontynentu.

Derbeth: Czy w porównaniu z zagranicą prezesi klubów bardziej utrudniają w Polsce pracę trenerom? Czy częściej wymieniają szkoleniowców, wtrącają się w dobór składu, mniej idą na rękę trenerowi?

To bywa różnie, w zależności od kraju. Niewątpliwie najbardziej szkodliwym elementem utrudniającym planową, systematyczną pracę szkoleniową naszym trenerom jest trend częstych zmian trenerów po krótkim okresie ich pracy. Często już po przegraniu 3-4 meczy.

W przeszłości, jako młody (bezpartyjny) trener zespołów ligowych (od 1962 r.) miałem kilka okazji przeżyć ingerencję wysoko postawionych działaczy w decyzje szkoleniowe. Wspomnę tylko o jednym: w 1964-66 miałem przyjemność prowadzić BKS Lechię Gdańsk. Po wyprowadzeniu zespołu z dolnych do górnych rejonów drugoligowej tabeli, dobrze grający zespół zgłaszał możliwości awansu do ówczesnej I ligi. Na zarządzie klubu zasygnalizowałem potrzebę i warunki realizacji otrzymanego zadania – awansu zespołu, poprzez konieczność obniżenia średniej wieku piłkarzy (przy średniej wieku zespołu aż 29 lat). Zaproponowałem sprowadzenie do gry takich młodych, nieznanych jeszcze zawodników, jak: Kazimierz Deyna (z Włókniarz Starogard), R. Kunikowskio oraz Lędzion (z Warmii Olsztyn). W efekcie końcowym otrzymałem odpowiedź, że mam w klubie kilku młodzieżowych reprezentantów Polski, a chcę sprowadzić do klubu chłopców ze wsi. Tym samym przed sezonem 1966/67 zmuszony zostałem zrezygnować w pracy w ulubionym klubie. Przejąłem spadkowicza z II ligi RKS Raków, z którym w 1967 r. po wyeliminowaniu 2 zespołów pierwszoligowych awansowałem do finału PP z krakowską Wisłą. Natomiast mój były ulubiony zespół gdańskiej Lechii, zamiast awansu do I ligi, został zdegradowany do klasy niższej.

Wszyscy chcemy żeby reprezentacja Polski wygrywała i odnosiła sukcesy. Aby te marzenia były możliwe, musimy umieć w pierwszej kolejności wyszkolić wielkie indywidualności piłkarskie. Powinniśmy umieć zabezpieczyć systematyczny dopływ lepiej wyszkolonych techniczno-taktycznie młodych piłkarzy (zminimalizować ilość „przeciętniaków”), skorygować i zsynchronizować plany i realizację procesu treningowego uzdolnionych młodych piłkarzy, podnieść poziom wyszkolenia młodych trenerów ze specjalizacją pracy z młodzieżą oraz zabezpieczyć dobre warunki (również finansowe) i dobrą bazę szkoleniową. Te ostatnie – to duże możliwości popisu działaczy piłkarskich. Do współpracy z kadrą Polski musimy szukać ludzi, którzy potrafią wnieść nową jakość w naszą piłkę nożną. Tych wszystkich niedociągnięć nie powinny przysłaniać sporadyczne, chociaż cenne sukcesy reprezentacji Polski. Bowiem poziom piłkarstwa europejskiego i światowego stale wzrasta i utrzymuje znaczący do nas dystans.

Derbeth: Na pewno zwrócił pan uwagę na mecze siatkówki, na których asystenci trenera na bieżąco zapisują na laptopach który zawodnik gdzie atakował, jaką ma skuteczność itp. Czy w piłce nożnej pojawi się podobny trend?

Oczywiście, że tak, szczególnie w trenerskiej piłkarskiej elicie futbolu na poziomie światowym. Dawno minęły już czasy, gdy trenerowi wystarczył nos, intuicja i doświadczenie. Jak mówi Hans Kratzer: ""Problemy treningu może skutecznie rozwiązać ten trener, lub sportowiec, który ściśle i dokładnie wie, co rzeczywiście może i powinno być kształtowane i doskonalone.""

Sądzę także, że ten problem zapewne znalazł zrozumienie i potrzebę stosowania przede wszystkim wśród naszych najlepszych młodych polskich szkoleniowców. Warto wiedzieć, że dane ilościowe o parametrach gry to także doskonały punkt odniesienia dla planowania celowych i skutecznych treningów specjalistycznych. Tak, by zajęcia treningowe jak najpełniej przygotowywały piłkarzy do współczesnych wymogów gry. Bowiem pierwszym krokiem ku skutecznej pracy treningowej jest znajomość informacji o aktualnych wymaganiach, jakie dyktuje gra, i uwzględnienia ich w mniejszym lub większym stopniu na każdym etapie szkolenia.
„Wielki futbol” prezentuje liczne analizy meczowe (z najwyższej półki), bogato ilustrowane, odnoszące się do rozwiązań taktycznych stosowanych w różnych fazach atakowania czy bronienia, na pewno będą stanowiły interesującą lekturę dla szkoleniowców wszystkich szczebli zawodowych.

Futbol klasy światowej jest dlatego tak bardzo skuteczny, że obok wprowadzenia wysokich umiejętności specjalistycznych, zdolności fizycznych i psychicznych wyeliminował półprawdy i różne domysły oparte wyłącznie o intuicję, czyli tzw. „nos trenerski”, opierając całokształt pracy szkoleniowej na konkretnych faktach i liczbach wynikających z odpowiednich analiz gry najlepszych piłkarzy i zespołów świata. Polskie piłkarstwo nie nadąża za tymi najlepszymi, którzy nadają ton dzisiejszej piłce nożnej na świecie i w Europie.

W kontekście tego pytania można dodać spostrzeżenie Andrzeja Dominiaka, który na łamach „Sportu Wyczynowego” nr 10/2007 r. wspomina: ""Już przed laty, na pewnej konferencji naukowo metodycznej, profesor Kazimierz Fidelus (AWF Warszawa) wołał do zebranych trenerów prawie po szekspirowsku: „Dajcie mi liczbę! Przedstawcie swoje pytania pod postacią liczb, a wszystko wam odpowiem!”"" .Niestety, w procesie treningu nie wszystko da się przedstawić pod postacią liczb. Pozwolę sobie dodać, że większość trenerów widzi korzyści i wartości artykułów opracowanych na podstawie analiz statystycznych (meczowych), lecz niektórzy nie są jeszcze ich zwolennikami, a do nich przyłącza się także (o zgrozo – patrz „Trener” no. 4, str 31, 2008) pracownik Ministerstwa Sportu (COS). Nie tylko w moim przekonaniu jest to znaczący grzech polskiej piłki nożnej, bowiem najlepszą informacją o zawodniku jest to, co on robi w grze. A jego wysokość, technika powoduje, że futbol jest piękny. Szkoda, że nie nasz.

Jak stwierdza prof. Zb. Czajkowski: ""Korzystając ze zdrowego rozsądku, intuicji pedagogicznej, doświadczenia praktycznego trzeba docenić znaczenie nauki i wyników naukowych, badań oraz obserwacji i na nich opierać swoje umiejętności praktyczne."" Ta opinia już od wielu lat jednoznacznie i bezdyskusyjnie kończy ""gdybanie"" i potwierdza konieczność oparcia współczesnego szkolenia o fakty wypływające z analiz meczowych piłkarzy i zespołów wysokiej rangi.

Qblik: Proszę podać, o ile to możliwe, jaka jest Pana zdaniem ""jedenastka wszech czasów"" polskiego futbolu (najlepsi polscy zawodnicy w historii na każdej pozycji)? Gdyby taki skład wystawić na Mistrzostwa Świata w RPA w 2010 roku, to które miejsce Pana zdaniem ona by tam zajęła, zakładając że zmierzyliby się z obecnymi jedenastkami?

Z drugiej części pytania proszę mnie zwolnić, bowiem takie porównanie jest zwykłą abstrakcją daleką od rzeczywistości. Bowiem każda abstrakcja czy działanie intuicyjne nie ma nic wspólnego z praktyką piłkarską i skutecznością gry w wielkim futbolu.
Każdy z nas ma swój własny świat futbolu – swoją wizję gry i inaczej spostrzega drogę do sukcesu. A wszystkie te drogi są prawdziwe, o ile są skuteczne i prowadzą do sukcesów w grze. W świecie futbolu nastąpiła nowa era. Wybitnych graczy postrzega się jako charyzmatyczne postacie. Zarówno polski jak i światowy futbol uległ ogromnym zmianom i poza ogólnie dużym wzrostem tempa gry i szybkością wykonywanych akcji indywidualnych i zespołowych, ujawniają się nowe rozwiązania techniczne i taktyczne. Wszystkie czynności, działania indywidualne muszą być scalone i podporządkowane dużej dyscyplinie, aby móc realizować plany gry zespołu, bo one są najważniejsze w dzisiejszym wielkim futbolu międzynarodowym. Uwzględniając tak wielki postęp krajowej i światowej piłki nożnej jest niemożliwością dokonywanie jakichkolwiek logicznych porównań futbolu współczesnego z dawną, zupełnie inną piłką nożną. To tak jak dzień i noc.

Oczywiście, można typować kandydatów do ""jedenastki wszechczasów"" polskiej piłki nożnej, ale tylko w formie zabawowej z uwagi na wielki postęp, zmiany i wymagania gry w poszczególnych dziesiątkach lat. Nie można też pominąć ogromnych różnic gry piłkarzy w starych systemach, np. WM, z założeniami i wymaganiami gry w systemach współczesnych (m.in. z systemem totalnym, czy współczesnych wymogów organizacji działań taktycznych gry na całym boisku i z udziałem wszystkich zawodników w działaniach atakujących i obronnych, etc.). „Sklecanie” jedenastki wszech czasów polskiego futbolu jest prawie niemożliwe po uwzględnieniu wymienionych zmian. Dla umożliwienia „zabawy” pozwolę wymienić grono najwybitniejszych piłkarzy w historii polskiej piłki nożnej, by umożliwić miłośnikom futbolu własne typowanie kandydatów do wspomnianej ""jedenastki wszechczasów"" (z uwzględnieniem wybitnych polskich piłkarzy grających w poszczególnych okresach w finałach mistrzostw świata, w jakich reprezentacja Polski brała udział). Dla ułatwienia zabawy w typowaniu proponuję uwzględnić jak nie wybitnych, to liderujących piłkarzy, grających w poszczególnych formacjach: jako bramkarze, obrońcy, pomocnicy i napastnicy:

W latach przedwojennych najsłynniejsi nasi piłkarze to: Józef Kałuża (KS Cracovia (408 spotkań w lidze) i wielokrotny reprezentant Polski), W. Kuchar, (udział w pierwszej reprezentacji Polski w 1921 r. w meczu z Węgrami w Budapeszcie; grał niemal na każdej pozycji poza bramkarzem); Henryk Reyman – współtwórca Wisły i reprezentant Polski; Gerard Wodarz – napastnik (lewoskrzydłowy), pierwszy mecz w reprezentacji Polski rozegrał w 1932 w meczu z Rumunią.; Henryk Martyna – 32 razy reprezentował Polskę; Teodor Peterek – w 1936 wraz z Wilimowskim został królem strzelców ligowych;

Najlepsi polscy piłkarze 50-lecia (1921 – 1969), ankieta z okazji 50-lecia miesięcznika „Piłka Nożna”:

Mam nadzieję, że taki skrótowy przegląd naszych najlepszych piłkarzy będzie dla Czytelników pomocny w ustaleniu własnej „jedenastki wszech czasów” w polskim futbolu.

Przykuta: W Wikipedii, internetowej encyklopedii, artykuły o zawodnikach, klubach czy wydarzeniach związanych z piłką nożną są pisane przez fanów. Jakby je Pan ocenił, na co warto zwrócić uwagę przy opracowywaniu tego typu haseł?

Jest to bardzo interesująca forma prezentowania własnych opinii [w Wikipedii przyjęto zasadę, aby nie zamieszczać własnych opinii, aczkolwiek zwroty zawierające takie, niezauważone przez społeczność redaktorów, opinie mogą czasami w hasłach się znajdować - przp. redakcji] w wykonaniu – pisaniu przez fanów o problematyce futbolu. Taki zbiorczy materiał może pomóc w określeniu problematyki i zagadnień (dominujących) w zainteresowaniu fanów futbolu. Każde rozważania i poważne dyskusje fanów piłkarskich na temat wielkiej światowej i tej mniejszej klubowej piłki nigdy nie są stratą czasu. Sympatykom futbolu, (by stać się prawdziwym znawcą polskiego i światowego futbolu) gorąco polecam zrozumienie złożonych wymogów, jakie dyktuje elita piłkarska współczesnego i światowego futbolu. Aktywny udział wszystkich piłkarzy w działaniach w ataku i w obronie jest ważnym elementem nowoczesnej, szybkiej, zmiennej, dynamicznej, agresywnej i twórczej piłki nożnej. Organizacja działań taktycznych piłkarzy odbywa się z wykorzystaniem całego pola gry i wymaga szybkiego przemieszczania się zawodników w zależności od zaistniałej sytuacji. Te złożone i inne zagadnienia znajdzie Czytelnik w na prawie 600-stronicowej publikacji „Wielki futbol”. Książka ta jest nie tylko unikalną pamiątką, ale i wartościowym piłkarskim kompendium wiedzy dla każdego eksperta i maniaka piłki nożnej.

Qblik: Chuligani są chyba największym problem piłki współcześnie. Ale nie jest to tylko problem naszych czasów. Już w 1314 roku zarządca Londynu pod karą więzienia zakazał rozgrywek w granicach miasta ze względu na chaos, jaki powodowały a w 1608 roku w Manchesterze zakazano gry, ponieważ rozbito zbyt wiele okien. Czym różni się piłka nożna od innych dyscyplin sportu, zwłaszcza drużynowych, że związane z nią jest często tyle destrukcji? Czy uważa Pan, że kluby i inne organizacje robią wystarczająco dużo, aby zwalczać ten problem, czy też chowają częściowo głowę w piasek? Czy proponuje Pan też jakąś receptę na skuteczną walkę z chuliganami?
Faktycznie, w Polsce chuligani boiskowi stanowią poważny problem dla kultury odbioru tej fantastycznej i najpopularniejszej gry zespołowej na świecie. W meczach piłkarskich zbyt często obserwujemy chamstwo i bandytyzm zorganizowanych grup młodzieży, których celem nie jest sama gra i sportowa rywalizacja obu zespołów na płycie boiska, a tylko zadyma, zawirowania i rozróby niebezpieczne dla wszystkich prawdziwych sympatyków futbolu. W walce z bandytyzmem chodzi o wyeliminowanie ze stadionów ludzi, którzy odstraszają normalnych kibiców od chodzenia na mecze.

Grzegorz Schetyna, wicepremier Rządu RP niedawno podawał przykłady: ""pierwsze duże wyzwanie zrealizowaliśmy. Stało się to w czasie Świąt Wielkiej Nocy, po meczu w Stalowej Woli między „Stalą” a GKS Katowice. Zniszczony został dworzec w Tarnowie. Zatrzymano kilkuset kibiców „GKS” Katowice. W konsekwentnej pracy prokuratorów i sędziów przez niedzielę i poniedziałek świąteczny, najpierw 31, a później 5, czyli razem 36 bandytów, zostało przez sąd aresztowanych na 3 miesiące. Nigdy czegoś takiego nie było. Tych 36 osób, które tłumaczyły policji, prokuratorom i sędziom, że zachowywały się normalnie, jak na każdym meczu wyjazdowym, będzie siedzieć na kratkami przez 3 miesiące”.""

Takie bezpardonowe, przykładowe i systematyczne działania tworzą realną nadzieję, że już niebawem, a na pewno na długo przed EURO 2012, problem zapewnienia poczucia bezpieczeństwa prawdziwym sympatykom futbolu na meczach piłki nożnej w Polsce będzie całkowicie rozwiązany.

Dziękujemy za rozmowę
W tym roku Jerzy Wrzos wraz z byłym selekcjonerem polskiej reprezentacji Antonim Piechniczkiem napisali także inną pozycję poświęconą piłce nożnej pt. ""Polska droga do EURO 2008-2012""."
train,"Łódź: Masowe obchody 588 urodzin miasta

29 lipca 1423 roku Łódź otrzymała prawa miejskie. Aby uczcić to wydarzenie łódzka Fundacja Fenomen zaprasza na Urodzinową Masę Krytyczną po Starym Mieście.

Łódzka Masa Krytyczna to manifestacja obecności rowerzystów w mieście, która odbywa się zawsze w ostatni piątek miesiąca. W tym toku wypada to w dniu urodzin miasta (29 lipca). Dlatego też organizatory łódzkiej Masy postanowili przypomnieć łodzianom o tym wydarzeniu i przejechać wspólnie po terenie Starego Miasta oraz podnieść wiedzę o tym szczególnym dniu.

Dzięki współpracy z Urzędem Miasta Łodzi dla uczestników Urodzinowej Masy przygotowano rowerowe upominki. Dodatkowo organizatorzy zamiast odśpiewania ""sto lat"" proponują zagranie na rowerowych dzwonkach łódzkiego hejnału tj. ""Prząśniczki"".

Łódzka Masa Krytyczna staruje o godzinie 18.00 z pasażu Schillera (ul. Piotrkowska 112). Zakończenie planowane jest ok. godziny 20.00 na Placu Wolności."
train,"2010-01-21: PiS tropi pedofilów na gejowskich blogach i w lokalach dla homoseksualistów?

Grupa 27 posłów z Prawa i Sprawiedliwości wystosowało do Ministerstwa Spraw Wewnętrznych i Administracji specjalną interpelację, w której podsuwają rządowi nowe pomysły na walkę z pedofilią formułując przy tym oskarżenia w kierunku społeczności LGBT. Posłowie piszą o ""pedofilach-homoseksualistach"" i twierdzą jakoby lobby homoseksualne nie dopuszczało, by dane o przestępstwach tego typu wychodziły na jaw. Podsuwają przy tym szereg pomysłów, które według nich mają być pomocne w zwalczaniu pedofilii, jak na przykład monitorowanie blogów i lokali dla homoseksualistów, tropienie pedofilów wśród gejów, wprowadzenie obowiązkowych badań DNA dla ojca uznającego dziecko, gdy matka zrzeka się praw rodzicielskich.

Posłowie pytają, czy w MSWiA powstanie specjalny zespół ds. zwalczania przestępstw seksualnych popełnianych na szkodę dzieci, obejmujący także przestępców homoseksualnych. Pod dokumentem podpisali się m.in. Nelli Rokita, Anna Paluch i Marek Łatas. – ""Zespół monitorowałby również internetowe strony homoseksualistów. Mamy bowiem do czynienia z propagowaniem przez niektóre środowiska homoseksualne tzw. pozytywnej pedofilii"" – powiedział autor interpelacji Stanisław Pięta w rozmowie z dziennikarzami ""Rzeczpospolitej"". Posłowie PiS domagają się od ministerstwa ujawnienia informacji o statystyce wykrytych przypadków pedofilii, z wyszczególnieniem przypadków pedofilii homoseksualnej. – ""Nie twierdzę, że każdy gej jest pedofilem. Ale popatrzmy na przykład Wielkiej Brytanii. Tam od 20 do 43 proc. ujawnionej pedofilii to przypadki homoseksualne, podczas gdy tylko 1 proc. społeczności określa się jako geje. A to znaczy, że jest to problem"" – dodaje Stanisław Pięta. Posłowie chcą wiedzieć, czy wśród policjantów prowadzone są szkolenia ""w kierunku ujawniania wśród osobników homoseksualnych pedofilów"" oraz czy policja prowadzi działania rozpoznawcze ""polegające na identyfikacji i monitoringu lokali rozrywkowych, klubów, melin odwiedzanych przez homoseksualistów"".

Stawianie znaku równości między gejem, a pedofilem wywołało oburzenie w środowiskach LGBT. Zaprotestował m.in. Łukasz Pałucki z Międzynarodowego Stowarzyszenia Gejów i Lesbijek na rzecz Kultury w Polsce, według którego tego typu działania mają na celu odhumanizowanie homoseksualistów. – ""Dzisiaj w Polsce niestety można nawoływać do nienawiści wobec gejów i lesbijek. I PiS tak właśnie robi.""

Marta Abramowicz prezes Kampanii Przeciw Homofobii krytykuje pomysły PiS w ostrych słowach – ""To powrót do czasów PRL, gdy SB prowadziła przeciw gejom akcję „Hiacynt”. (...) Policja w Anglii chodzi do lokali gejowskich, ale nie po to, by monitorować te środowiska, ale by zapobiegać aktom nienawiści przeciw nim.""

Poseł PiS Marek Łas twierdzi, że partia nie chce wrzucać do jednego worka gejów i pedofilów, ale że ich działania mają na celu chronienie dzieci. Zapytany zaś o cel, jakiemu miałoby służyć monitorowanie blogów i lokali gejowskich powiedział – ""Uważam, że propagowanie homoseksualizmu nie jest niczym dobrym.""

Dziennikarz Jakub Śpiewak, który od ponad dziesięciu lat zajmuje się problemem przeciwdziałania i zwalczania przestępczości seksualnej wobec dzieci, komentując sprawę interpelacji PiS na swoim blogu zestawia dane statystyczne i fakty, podsumowuje negatywnie działania posłów:"
train,"2007-02-21: Budowa obwodnicy przez dolinę Rospudy ruszy jutro

Minister środowiska Jan Szyszko na środowym spotkaniu z mieszkańcami Augustowa zapowiedział, że prace w dolinie Rospudy zaczną się jutro. Jeśli rzeczywiście budowa rozpocznie się jutro, Komisja Europejska natychmiast wyśle wniosek do Europejskiego Trybunału Sprawiedliwości, by nakazał wstrzymanie prac – zapowiedziała rzeczniczka Komisji Europejskiej Barbara Helfferich. Polska została już ostrzeżona przez organa europejskie o grożących jej karach finansowych w przypadku złamania przepisów prawa europejskiego dotyczących programu Natura 2000.

Obóz nad Doliną Rospudy.

W Dolinie Rospudy wciąż trwa protest ekologów przeciwko budowie obwodnicy. We wsi Szczebra, 11 km od Augustowa Greenpeace oraz ""Pracownia Na Rzecz Wszystkich Istot"" założyli obóz ""Niezależna Republika Rospudzka"".

W obozie w dniu dzisiejszym znajdowało się ok. 40 osób, nie licząc osób, które ""zamieszkały"" w domkach na drzewach przeznaczonych do wycięcia. Na razie obóz znajduje się po jednej stronie rzeki, ale - jak mówi Grzegorz Bożek, jeden z członków ""Pracowni Na Rzecz Wszystkich Istot"" - możliwe, że gdy przybędzie osób, także pojawi się obóz po drugiej stronie Rospudy. Zapowiedział jednak, że nikt nie będzie protestować przeciwko pracom budowlanym w innej części doliny Rospudy, poza obszarem chronionym.

Codziennie także przyjeżdżają mieszkańcy wspierający akcję, przywożący posiłki czy ciepłe ubrania.

W Augustowie trwają protesty.

""Pomarańczowi"" czyli zwolennicy obwodnicy pikietowali dzisiaj pod Urzędem Miasta Augustów. Na zawieszonym na budynku UM pojawiał się napis: ""Jestem częścią Obszaru Chronionego Natura 2000. Żądam ochrony - Człowiek"". Mieszkańcy miasta grożą, że jeśli KE skarze wstrzymać inwestycję wyjdą na ulicę i zablokują przejazd przez miasto. Burmistrz Augustowa zapowiedział, że jeśli Unia nie zezwoli na budowę, to władze miasta wystąpią do europejskiej komisji o zamknięcie przejścia granicznego w Budzisku i skierowanie samochodów ciężarowych do Kaliningradu lub Kuźnicy.

Adam Wajrak dziennikarz związany z Gazetą Wyborczą, jeden z inicjatorów protestów przeciwko budowie obwodnicy na terenach, Doliny Rospudy na swym blogu napisał m.in., że ""dzieci i młodzież dostały wolne w szkole, aby mogły przeciwko nam protestować"". Dotyczyło to jednego z centrów edukacyjnych, za co odpowiedzialny miałby być jeden z dyrektorów.

Na stronie internetowej portalu Augustowa natomiast znajduje się informacja, że drzewa z Doliny Rospudy nie będą wycinane:

Czy rząd cenzuruje informacje o Dolinie?

Centrum Niezależnych Mediów w Polsce ""Indymedia"" na swojej stronie pisze o próbie cenzurowania wiadomości Polskiej Agencji Prasowej:

Informacje te mają pochodzić od osoby pracującej w PAP-ie.

Reakcja prezydenta RP.

W oświadczeniu przesłanym przez IAR kancelaria Prezydenta będącą odpowiedzią na środową decyzję ministra środowiska Jana Szyszko o rozpoczęciu w czwartek budowy odcinka obwodnicy na terenie doliny Rospudy czytamy: ""Wobec tej decyzji Prezydent wyraził - mając na względzie zarówno dobro mieszkańców regionu jak i Doliny Rospudy - swoją zdecydowaną dezaprobatę."""
train,"2010-02-21: Skoki narciarskie: Simon Ammann ponownie mistrzem olimpijskim, Adam Małysz z srebrem

Adam Małysz wywalczył drugi srebrny medal podczas Igrzysk Olimpijskich w Vancouver. Na dużej skoczni Polak uznał wyższość jedynie rewelacyjnego Szwajcara Simona Ammanna. Brąz przypadł Austriakowi Gregorowi Schlierenzauerowi.

Simon Ammann sięgnął po swój czwarty złoty medal olimpijski. Szwajcar na dużej skoczni w Whistler nie miał sobie równych. ""Harry Potter"" skoków narciarskich w pierwszej serii poszybował aż na 144 m, w drugiej natomiast uzyskał 138 m. Tytuł wicemistrza ponownie wywalczył Adam Małysz, który lądował na 137 m i 133.5 m. Medal brązowy zdobył Gregor Schlierenzauer (130.5 m i 136 m). 

Niezbyt lubiane przez sportowców czwarte miejsce zajął Andreas Kofler. Triumfator tegorocznego Turnieju Czterech Skoczni skoczył 131.5 m i 135 m. Tytułu zdobytego przed czterema laty nie obronił Thomas Morgenstern, który dwa razy skoczył po 129.5 m, ostatecznie zajmując 5. pozycję. 

Z Polaków awans do serii finałowej wywalczył także Kamil Stoch (126 m, 123.5 m) i Stefan Hula (122.5 m, 124 m), którzy zajęli odpowiednio 14. i 19. miejsce. Sztuka ta nie udała się Krzysztofowi Miętusowi. Nasz najmłodszy reprezentant uzyskał 111.5 m, ostatecznie plasując się na 37. lokacie. 

Przed skoczkami pozostał już tylko jeden konkurs Igrzysk Olimpijskich w Vancouver. W najbliższy poniedziałek odbędzie się konkurs drużynowy."
train,"2007-06-21: Jaroszuk: „To karygodne, żeby żołnierze z bronią pili alkohol”

17 czerwca na Porytowym Wzgórzu koło Janowa Lubelskiego miała miejsce uroczystość z okazji 63. rocznicy bitwy partyzanckiej, która odbyła się podczas II wojny światowej. W obchodach rocznicowych brali udział żołnierze z Kompanii Honorowej 3 Zamojskiej Brygady Obrony Terytorialnej, którzy pod pomnikiem upamiętniającym tamte czasy oddali salwę honorową.

Po zakończeniu części oficjalnej rozpoczął się festyn. Część żołnierzy piła piwo, również pod pomnikiem - i właśnie to zbulwersowało uczestników uroczystości.

""Nie do pomyślenia, żeby robić coś takiego w miejscu, które upamiętnia poległych ludzi - krytykował postępowanie wojskowych, mieszkaniec Janowa.

""Przecież my tutaj walczyliśmy i ginęliśmy!"" - powiedział Józef Prażmo z Siedlisk koło Kamionki, uczestnik walk.

""Nie wiedziałem o tym. To działo się po uroczystości, kiedy ja już stamtąd odjechałem. Jednak picie tuż obok pomnika jest naganne. Wobec winnych zostaną wyciągnięte konsekwencje"" - informuje ppłk Stanisław Lenart, dowódca żołnierzy.

""Wszyscy uczestnicy uroczystości tuż po mszy świętej poszli do stoisk z alkoholem. A żołnierze musieli przez cztery godziny stać na słońcu. Każdy na ich miejscu skusiłby się na jedno piwo"" - bronił wojskowych kpt. Wojciech Brykner, dowódca kompanii.

""Żołnierzom nie przystoi picie alkoholu w takim miejscu. Przecież tam ginęli ludzie, którym nieco wcześniej wszyscy oddawali hołd. Jeśli uroczystość dobiegła końca, dowódca powinien wydać podwładnym rozkaz odmaszerowania spod pomnika. Będziemy domagali się wyjaśnień"" - powiedział gen. dyw. Wacław Szklarski, prezes Związku Kombatantów RP i Byłych Więźniów Politycznych.

""To karygodne, żeby żołnierze z bronią pili alkohol"" - powiedział płk Edward Jaroszuk, rzecznik Komendy Głównej Żandarmerii Wojskowej, która 20 czerwca wszczęła postępowanie w tej sprawie.

Dowództwo Wojsk Lądowych również toczy postępowanie wobec trzech żołnierzy i dowódcy kompanii.

""Oczekujemy wyjaśnień jeszcze w tym tygodniu"" - powiedział mjr Sławomir Lewandowski, rzecznik prasowy DWL."
train,"2007-03-26: Premier Rumunii proponuje wycofanie wojsk z Iraku

Premier Rumunii Calin Popescu-Tariceanu zaproponował wycofanie całego rumuńskiego kontyngentu z Iraku. Podjęcie decyzji co do wycofania kontyngentu leży jednak w gestii tamtejszego parlamentu, który musi wcześniej zasięgnąć opinii Najwyższej Rady Obrony. Wojska miałyby zostać wycofane przed świętami Bożego Narodzenia.

Kontyngent liczy 605 żołnierzy, stacjonuje w Basrze, znajduje się pod dowództwem brytyjskim."
train,"2008-08-14: Koncert Orkiestry Leopoldinum: Ståle Kleiberg „Requiem for the victims of Nazi persecution”

31 sierpnia w Bazylice Św. Elżbiety we Wrocławiu o godz. 20:00 oraz 1 września w Kościele Św. Katarzyny w Krakowie (Na Skałce) o godz. 19:00, wystąpi Wrocławska Orkiestra Kameralna Leopoldinum oraz Chór Katedralny Nidaros z Trondheim, z Norwegii, pod dyrekcją Vivianne Sydnes.

W programie:

„Requiem Kleiberga porusza do głębi i pozostanie jednym z najważniejszych i najbardziej wartościowych artystycznych pomników ku czci ofiar nazizmu, jakie dotychczas powstały” - napisano w American Record Guide po wykonaniu tej kompozycji w Waszyngtonie w trzecią rocznicę 11 września.

Kompozytor mając za wzór War Requiem Brittena zdecydował się połączyć w swoim Requiem stałe części mszy żałobnej z tekstami pozaliturgicznymi. W tym celu poprosił szkockiego poetę i dramaturga Edwina Morgana, aby napisał trzy wiersze w języku angielskim. Każdy z nich, będąc zarazem dedykacją, jest krótką opowieścią reprezentującą ofiary nazizmu - Żydów, Cyganów i homoseksualistów, którzy byli dyskryminowani i zginęli przez swoją odmienność etniczną lub orientację seksualną. Ten muzyczny hołd złożony ofiarom Holocaustu jest w istocie uniwersalnym i ponadczasowym „przesłaniem pokoju”. 

Soliści: 

Koncert poprowadzi Vivianne Sydnes, dyrygentka Nidaros Domkor od 2002 roku, profesor wydziału dyrygentury chóralnej w Norwegian Academy of Music w Oslo.
Wstęp na koncert bezpłatny."
train,"2007-08-30: Wrocław: gen. Głowienka został dowódcą Śląskiego Okręgu Wojskowego

We Wrocławiu odbyła się ceremonia zmiany na stanowisku dowódcy Śląskiego Okręgu Wojskowego, podczas której gen. dyw. Fryderyk Czekaj przekazał obowiązki gen. dyw. Zbigniewowi Głowience. Obaj generałowie złożyli wpisy w Księdze Honorowej Śląskiego Okręgu Wojskowego. Oficjalnie nowy dowódca gen. dyw. Zbigniew Głowienka obejmie stanowisko z dniem 1 września 2007 roku.

W uroczystości udział wzięli były szef Sztabu Generalnego Wojska Polskiego gen. w st. spocz. Czesław Piątas, I zastępca szefa Sztabu Generalnego Wojska Polskiego gen. broni Mieczysław Stachowiak, znajdujący się w dyspozycji dowódcy Śląskiego okręgu Wojskowego gen. bryg. Aleksander Bortnowski, metropolita wrocławski ks. abp Marian Gołębiewski, kanclerz Kurii Polowej Wojska Polskiego ks. prałat kmdr Leon Szot oraz wicewojewoda dolnośląski Roman Kulczycki.

Generał Głowienka urodził się 9 września 1951 roku w Pisarzowicach. Służbę w Wojsku Polskim rozpoczął w 1969 roku. Jest absolwentem Wyższej Szkoły Oficerskiej Wojsk Zmechanizowanych, Akademii Sztabu Generalnego oraz Akademii Obrony Narodowej. Był dowódcą 7 Brygady Obrony Wybrzeża, 8 Dywizji Obrony Wybrzeża, 1 Korpusu Zmechanizowanego i Pomorskiego Okręgu Wojskowego. Od 2006 do 2007 roku zajmował stanowisko szefa Inspektoratu Wsparcia Sił Zbrojnych."
train,"2007-06-29: Seksafera: padły pierwsze zarzuty

Jacek Popecki były asystent posła Stanisława Łyżwińskiego stanie przed sądem. To pierwszy oskarżony w śledztwie w tzw. ""seksaferze"".

Łódzka prokuratura zarzuca Jackowi Popeckiemu nakłanianie, w okresie od grudnia 2002 do stycznia 2003 roku, Anety Krawczyk do przerwania ciąży i usiłowanie przerwania ciąży oraz narażenie kobiety na bezpośrednie niebezpieczeństwo utraty życia bądź ciężkiego uszczerbku na zdrowiu. Ten ostatni zarzut dotyczy okresu styczeń-luty 2003 roku, gdy Jacek Popecki – jak sądzą śledczy - podał Krawczyk przeznaczoną dla zwierząt oksytocynę w celu wywołania skurczów porodowych.

Akt oskarżenia w tej sprawie łódzka prokuratura okręgowa skierowała już do Sądu Okręgowego w Piotrkowie Trybunalskim - poinformował rzecznik prokuratury Krzysztof Kopania. Oskarżonemu grozi kara do 8 lat więzienia.

Ponadto Jacek Popecki podejrzany jest o usiłowanie poplecznictwa, a tym samym utrudnianie śledztwa. Według prokuratury, nakłaniał on Krawczyk, aby w zamian za korzyść majątkową udzieliła wywiadu w telewizji lub radiu i wycofała swoje wcześniejsze zeznania obciążające Łyżwińskiego i szefa Samoobrony Andrzeja Leppera. Jacek Popecki jest radnym Samoobrony. Od lutego tego roku przebywa w areszcie. Nie przyznaje się do stawianych zarzutów."
train,"2009-08-11: Lublin: 64 przypadki zachorowań na choroby odkleszczowe

Tego lata kleszczy jest wyjątkowo dużo. To za sprawą wysokich temperatur i wilgotnego początku lata. Można je spotkać na łąkach, polanach, w zaroślach oraz w pobliżu jezior i rzek. Coraz częściej pojawiają się także w parkach, przydomowych ogrodach czy ogródkach działkowych. Występują również w porośniętych krzewami trawnikach. Niektóre gatunki zamieszkują domowe strychy czy piwnice.

Kleszcze za ofiary wybierają ludzi i zwierzęta. Przy wkuciu się w ciało wprowadzają wraz ze śliną do organizmu ofiary substancję znieczulającą oraz w niektórych przypadkach bakterie i wirusy wywołujące choroby.

U człowiek najczęściej miejscami ukąszenia są:

Planując wyjazd za miasto należy pamiętać o długim rękawie i nakryciu głowy. Nie zaszkodzi też spryskanie skóry preparatem odstraszającym owady. Niektóre z preparatów zapewniają kilkugodzinną ochronę. Ceny ich zaczynają się od kilkunastu złotych. Niestety, może zdarzyć się, że i to nie uchroni nas przed tym pasożytem.

Jeśli czujemy, że nie poradzimy sobie z usunięciem pasożyta, możemy udać się po pomoc do lekarza pierwszego kontaktu.

Kleszcz pozostanie wczepiony w naszą skórę do dwóch tygodni. Potem sam odpadnie. Lepiej jednak nie zwlekać i pozbyć się go jak najszybciej. Te pajęczaki mogą zarazić nas m.in. dwiema groźnymi chorobami: boreliozą i kleszczowym zapaleniem mózgu.

W przypadku zakażenia boreliozą w 50–90% przypadków występuje rumień wędrujący, przy gorączce plamistej pojawia się m.in. powiększenie węzłów chłonnych, rana ze strupem oraz rumień przypominający zmiany w boreliozie. Natomiast przy anaplazmozie i babeszjozie temperatura ciała wzrasta powyżej 38°C. Objawów nie należy lekceważyć i przy wystąpieniu któregoś z nich zgłosić się do lekarza.

W przypadku wystąpienia kleszczowego zapalenia mózgu nie ma skutecznego leczenia przyczynowego. Leczone są objawy wywołane wirusem, które najczęściej ustępują po 2-3 tygodniach. Jednak choroba może mieć także ciężki przebieg. Pojawiają się wówczas objawy mózgowe, móżdżkowe lub rdzeniowe, czasami dochodzi do śmierci pacjenta. W kleszczowym zapaleniu mózgu mogą wystąpić także następstwa pochorobowe (m.in. niedowłady, depresja, zanik mięśni). Zapobiegawczo można stosować szczepienia ochronne, które pozwolą uniknąć choroby oraz jej objawów (m.in. porażenia nerwów i niedowładu kończyn). W Austrii, gdzie ok. 90% społeczeństwa jest zaszczepiona, liczba osób, u których wystąpiła choroba zmniejszyła się dziesięciokrotnie.

Od stycznia do lipca tego roku w Lublinie odnotowano sześćdziesiąt jeden przypadków zachorowań na boreliozę i trzy przypadki kleszczowego zapalenia opon mózgowych."
train,"2006-08-02: T-Mobile oraz Intel-Action szykują się do startu w Tour de Pologne

Zwycięzca zeszłorocznego Tour de Pologne Kim Kirchen zapowiedział swój przyjazd do Polski i start w tegorocznym Tour de Pologne. Kirchen powiedział, że przyjeżdża (do Polski) we wrześniu, by bronić zwycięstwa. Luksemburczyk, który w zeszłym roku reprezentował grupę Fassa Bortolo, będzie w tym roku startował na czele ekipy T-Mobile, w której zobaczymy takie sławy kolarstwa jak: Siergiej Iwanow, Siergiej Gonczar czy Matthias Kessler. Niemiecki T-Mobile będą reprezentować także Linus Gerdemann, Andreas Klier, Eddy Mazzoleni oraz Steffan Wesemann.

Dobrą formę przed Tour de Pologne zapowiada także jedyna polska grupa, która pojedzie w wyścigu - Intel - Action, której zawodnicy już jutro wystartują w Małopolskim Wyścigu Górskim i Tour of Denmark. Przed startami w tych imprezach dyrektor sportowy Intela Piotr Kosmala powiedział: """"Przygotowania do Tour de Pologne przebiegają bardzo dobrze. Dlatego w tych wyścigach będziemy chcieli pokazać, że jesteśmy już w dobrej formie."""" Drużyna Intel - Action miała nie startować w Małopolskim Wyścigu Górskim ponieważ jak tłumaczy Kosmala: """"grupy z Continental Professional Team nie mogą brać udziału w imprezach nie znajdujących się w kalendarzu Międzynarodowej Unii Kolarskiej. Poprosiliśmy jednak UCI o zgodę i ją dostaliśmy"""".

63. Tour de Pologne UCI ProTour odbędzie się w dniach 4-10 września i będzie mu patronował Prezydenta RP, Lech Kaczyński. W wyścigu wezmą udział 23 najlepsze grupy zawodowe świata."
train,"2007-06-10: Roman Bronis wygrał wyścig DHL Bałtyk - Karkonosze Tour

Słowak Martin Riska z grupy Swiag-Teka wygrał ostatni, ósmy etap wyścigu DHL Bałtyk - Karkonosze Tour z Lwówka Śląskiego do Jeleniej Góry. W całym wyścigu triumfował jego rodak Roman Bronis (DHL-Author).

Martin Riska (Swiag-Teka) wygrał 8. etap dzięki udanej ucieczce sześcioosobowej grupki, która na trasie miała przewagę dochodzącą do minuty, jednak w końcówce peleton ambitnie gonił kolarzy z przodu i w efekcie na mecie stracił tylko 10 sekund.

Przypomnijmy, że dzisiejszy zwycięzca etapowy był liderem wyścigu od 1. do 6. etapu, na którym stracił żółta koszulkę na rzecz swojego rodaka, Romana Bronisa.

Bronis wygrał wyścig dzięki dobrej jeździe na czas pod przełęcz Okraj (uległ tylko Romanikowi, gdzie nadrobił wiele nad innymi kolarzami z czołówki, która ukształtowała się na pierwszym etapie kończącym się w Pyrzycach. Drugi w klasyfikacji generalnej pozostał Rosjanin Alexey Kunshin (Team Premier), a dopiero trzeci ukończył wyścig najlepszy z Polaków - Mateusz Mróz z ekipy CCC Polsat Polkowice. Czwarty zakończył rywalizację dzisiejszy bohater etapu - Martin Riska."
train,"2006-11-18: Afera w Volkswagenie: akt oskarżenia przeciwko Hartzowi

15 listopada Prokuratura w Brunszwiku złożyła w tamtejszym Sądzie Krajowym akt oskarżenia przeciwko Peterowi Hartzowi. Byłemu dyrektorowi kadrowemu w zarządzie Volkswagena zarzucana jest defraudacja majątku koncernu, za co grozi mu nawet 5 lat więzienia.

Hartz miał w latach 1994-2005 wypłacić przewodniczącemu rady zakładowej koncernu Volkswagen, Klausowi Volkertowi, potajemnie ok. 2 mln euro, tj. co roku przeciętnie ok. 200 tys. z kasy koncernu poza oficjalną roczną pensją Volkerta wynoszącą również ok. 200 tys. euro.

Jak stwierdził prokurator Klaus Ziehe, kwoty te były Volkertowi przyznawane „wyłącznie z uwagi na jego pozycję najbardziej wpływowego członka rady zakładowej i w związku z tym były sprzeczne z prawem“. Prokuratura jest przekonana, że chodziło o premie nie mające pokrycia w usługach Volkerta na rzecz koncernu, „które oceniono jako sprzeczne z obowiązkiem dochowania lojalności wobec spółki trwonienie majątku VW“, dodał Ziehe. Także kochanka Volkerta, Brazylijka Adriana Barros, miała na jego życzenie dostać od Hartza z kasy firmy w latach 2000–2004 ogółem 400 tys. euro, mimo że nie świadczyła na rzecz Volkswagena żadnych usług. Ustna „umowa agencyjna“ między nią a Hartzem została zawarta tylko po to, „aby nadać obrotom pieniężnym pozór legalności"", twierdzi prokuratura.

Według liczącego 63 strony aktu oskarżenia Hartz dopuścił się w ten sposób „defraudacji w 44 przypadkach”, z czego w 23 przypadkach dodatkowo bezprawnie udzielał korzyści członkowi rady zakładowej, za co grozi mu w sumie nawet 5 lat więzienia. W opinii prawników łagodząco na wymiar ewentualnej kary dla Hartza może wpłynąć to, że już w październiku przyjął na siebie wszelką odpowiedzialność i że chętnie zeznawał, co też podkreślił rzecznik prokuratury, Joachim Geyer. W tej sytuacji orzeczenie kary więzienia w zawieszeniu uważa się za możliwe.

Teraz Sąd Krajowy zajmie się oceną przedstawionego przez prokuraturę materiału dowodowego, zebranego w kilkudziesięciu tomach, co według wypowiedzi przedstawicieli Sądu ma potrwać przynajmniej do końca grudnia. Ewentualny proces Hartza mógłby się rozpocząć w styczniu 2007 roku.

Peter Hartz jest pierwszym oskarżonym spośród ogółem 13 osób objętych śledztwem w sprawie szeregu korupcyjno-obyczajowych skandali w Volkswagenie wykrytych w czerwcu 2005 roku. Wśród nich jest m.in. poseł SPD do Bundestagu, Hans-Jürgen Uhl, były członek rady zakładowej, Bernd Sudholt, były menedżer ds. kadr, Klaus-Joachim Gebauer, były dyrektor kadrowy Skody, Helmuth Schuster, a także wspomniany Klaus Volkert.

W wielu niemieckich gazetach wiadomości o oskarżeniu Hartza towarzyszyły obszerne analizy działalności i kariery tego znanego w Niemczech menedżera. W czasie swojej pracy na rzecz Volkswagena w latach 1993-2005 Hartz zasłynął głównie jako rzadki wśród menedżerów przykład człowieka starającego się, przy pomocy własnych, oryginalnych pomysłów, o zapewnienie ludziom zatrudnienia i zabezpieczenie miejsc pracy. Na przykład tuż po przyjściu do Volkswagena w 1993 roku doprowadził do wprowadzenia w życie programu 4-dniowego tygodnia pracy – dzięki drastycznemu skróceniu czasu pracy do 29 godzin tygodniowo i równoczesnemu obcięciu płac o 15 % koncern mógł zrezygnować ze zwolnienia kilkudziesięciu tysięcy pracowników w swoich niemieckich fabrykach. Jego autorstwa był również projekt „5000 razy 5000” polegający na zatrudnieniu w 2003 roku kilku tysięcy bezrobotnych do produkcji modelu VW Touran po stawkach o wiele niższych od tych, które przewidywał obowiązujący układ zbiorowy i z dostosowanym do popytu, wydłużonym czasem pracy. Swoją działalnością Hartz zdobył sobie wielkie uznanie nawet wśród związkowców. Jego krytycy twierdzą z kolei, że właśnie to społeczne zaangażowanie Hartza przyczyniło się w dużej mierze do powstania „systemu Volkswagen” – korupcyjnego układu powiązań między członkami władz Volkswagena, rady zakładowej i związkowcami, który doprowadził do wykrytej w 2005 roku afery.

Także późniejszą działalność polityczną Hartza publicyści oceniają niejednoznacznie. Jako główny twórca kontrowersyjnego pakietu reform rynku pracy, wprowadzanego w Niemczech w latach 2003-2005, Hartz, według swoich krytyków, doprowadził do dalszego zubożenia i tak ubogich warstw ludności, głównie długotrwale bezrobotnych, a spodziewany po jego reformach impuls do zatrudniania ludzi nie nadszedł. Podkreśla się jednak, że reformy Hartza nie były zgodnie z jego wolą wprowadzane „w skali jeden do jednego”, lecz padły ofiarą psucia przez rząd jego przyjaciela, Gerharda Schrödera."
train,"2009-09-22: Paweł Wypych przeprosił za taniec prezydenta

Na niedzielnych dożynkach w Spale prezydent Lech Kaczyński z małżonką wykonał krótki taniec. Stał się on przedmiotem dyskusji czy wypadało się w ten sposób bawić, gdy na Śląsku zginęło kilkunastu górników. Prezydencki minister Paweł Wypych postanowił dzisiaj za to przeprosić.

Zdaniem Wypycha, „prezydent nie chciał z pewnością uczynić niczego, co mogłoby okazać się niewłaściwe”. W RMF FM powiedział: ""– „Nie uważam tego za faux pas. Myślę, że jest to raczej kwestia nastroju, chwili. Nikt z osób zgromadzonych na tych dożynkach – kilka tysięcy osób – w taki sposób, jak to później jedna z gazet opisała, tego nie odebrał.”""

Prezydencki minister oznajmił, że o tańcu zdecydowała „kwestia nastroju”, gdyż „zgodnie z ludowym zwyczajem ten wieniec dożynkowy, jak mi to wytłumaczył jeden z ludzi ubranych w strój ludowy, należało obtańcować”.

""– „Wszystkie osoby, które poczuły się tym faktem urażone, chcielibyśmy przeprosić. Wydaje mi się, że to absolutnie nie zaburzyło charakteru uroczystości – tego że była minuta ciszy, tego, że ta homilia była poświęcona nie tylko rolnikom i ich pracy, ale także górnikom – dodał Paweł Wypych z Kancelarii Prezydenta."
train,"2008-03-15: Szef Radia Maryja na dobre wkracza do polityki

Przedstawiciele katolickiego Radia Maryja do tej pory zapewniali, że stacja jest apolityczna. Ojciec Ryszard Bożek, nowy prowincjał polskich redemptorystów oraz przełożony szefa Radia Maryja Ojca Tadeusza Rydzyka kilka tygodni temu polskim mediom udzielił kilku wywiadów, w których zapowiadał, że będzie chciał zmian w Radiu Maryja, głównie jeśli chodzi o politykę w katolickiej stacji.

Sobotni artykuł w Dzienniku pokazuje, że ojciec Tadeusz Rydzyk ponownie wchodzi w świat polityki. Dziennik poinformował, że środowisko związane z ojcem Tadeuszem Rydzykiem szykuje nową formację polityczną wokół Radia Maryja. Przyznaje to także główny ideolog rozgłośni jeżdżący ze swoimi wykładami po polskich kościołach - profesor Jerzy Robert Nowak, który dodaje, że celowo nową formację nazwano ""ruchem"" tylko dlatego, że partii politycznych jest wiele i źle się kojarzą.

Ugrupowanie, które już wkrótce zostanie zarejestrowane, będzie nosiło nazwę Ruchu Przełomu Narodowego. Jej główne cele to między innymi:

Wcześniej o politycznych planach Radia Maryja informował Newsweek."
train,"2009-08-27: Śrem: konkurs ""Zostań Gwiazdą Śremskiej Estrady 2009""

27 sierpnia 2009 roku w plenerze Śremskiego Ośrodka Kultury odbył się konkurs talentów pt. „Zostań Gwiazdą Śremskiej Estrady”. Uczestnikami byli wokaliści, tancerze, a wśród nich m.in. grupa teatralna Ogniś, zespół taneczny „Seven”.

Jurorami konkursu byli: Ewa Kaźmierczak, dyrektor ŚOK, dyplomowany instruktor tańca współczesnego; Martyna Frąckowiak, instruktor; Anna Laska, absolwentka wydziału pedagogiczno - artystycznego UAM w Kaliszu, wokalistka; Paweł Karliński, muzyk, multiinstrumentalista, wokalista. Ostatnia dwójka jury, Ania i Paweł po występach uczestników wykonali, jak podkreślili, krótki recital. Zaprezentowali trzy utwory.

Na początku Paweł zagrał i zaśpiewał „Nothing Else Matters”. Na zakończenie ogłoszono wyniki. Wyróżniono wszystkich, ale najlepsza była grupa teatralna, która swoje próby odbywa na strychu budynku ośrodka. Zdaniem jurorów uczestnikom konkursu brakowało śmiałości.

Fotoreportaż."
train,"2007-11-07: Kamiński: utrudnione wykonywanie obowiązków głowy państwa

7 listopada 2007 roku na ul. Krakowskie Przedmieście przed Pałacem Prezydenckim odbyła się konferencja prasowa ministrów Kancelarii Prezydenta RP: Roberta Draby i Michała Kamińskiego.

Zwracając się do dziennikarzy Minister Michał Kamiński powiedział:

„14 marca 2007 r. dyrektor Biura Administracyjnego Kancelarii Prezydenta Pan Maciej Myszka skierował do warszawskiego ratusza bardzo kulturalną prośbę o to, by ustalać z Kancelarią Prezydenta przebieg tego remontu, co do którego my nie mamy wątpliwości, że powinien się odbyć. Chcę tylko Państwu powiedzieć, że od 14 marca w tej sprawie, mimo że zostały przekazane telefony, kontakty do Kancelarii Prezydenta by ustalać to co się tutaj dzieje, żaden taki kontakt z urzędu miasta nie został nawiązany. Chcę Państwu powiedzieć ponadto, że ostateczne zamknięcie tej ulicy dokonało się cztery dni temu, w przededniu Narodowego Święta Niepodległości. Pani Hanna Gronkiewcz-Waltz powinna zdawać sobie sprawę z tego, że te działania, które tutaj są prowadzone albo są przejawem zupełnie skrajnej nieudolności i brakiem możliwości panowania nad miastem tej Pani, która jest Prezydentem Warszawy, albo są po prostu wyrazem złośliwości, by nie rzecz sabotażu Prezydenta Miasta Warszawy wobec urzędu Prezydenta Rzeczypospolitej Polskiej. W tych warunkach, które Państwo widzą, bez żadnego uprzedzenia Kancelarii – co chcę jeszcze raz podkreślić – wykonywanie konstytucyjnych obowiązków głowy państwa jest po prostu niezwykle utrudnione. Chcę Państwu powiedzieć, że za parę dni mamy Narodowe Święto Niepodległości, przewidziany jest tutaj przyjazd ok. 200 samochodów – dzieje się tak od wielu lat, a więc powinna wiedzieć o tym Pani Hanna Gronkiewcz–Waltz. Niestety – jeszcze raz podkreślam – bez żadnego uprzedzenia, jakiejś normalnej rozmowy, jak między kulturalnymi ludźmi, że taki remont jest planowany, mogłoby to spowodować przeniesienie uroczystości do Belwederu itd. Chcę Państwu powiedzieć, że ostateczne zamknięcie tej ulicy nie zostało w ogóle nawet notyfikowane w żaden sposób Prezydentowi Rzeczypospolitej. Apeluję do Pani Gronkiewcz–Waltz po pierwsze – albo proszę zacząć rządzić Warszawą, proszę zacząć zajmować się tym, za co płacą Pani warszawscy podatnicy, albo, jeżeli nie jest to wynikiem Pani nieudolności i chaosu – ten chaos za nami zresztą widać – to proszę przestać sabotować pracę Kancelarii Prezydenta. Jest to po prostu nieeleganckie i jest to również nieuczciwe, ponieważ 14 marca Pani urzędnicy zostali poproszeni o normalną rozmowę w tej sprawie, my byliśmy i jesteśmy gotowi, żeby wzajemnie ustalać rzeczy, które są związane z remontem, który jest oczywiście potrzebny i tego nikt nie neguje. Niestety Pani Prezydent Warszawy od 14 marca w żaden sposób nie odpowiedziała na to, co tu się dzieje, a to co stało się wczoraj powoduje po prostu również pewne perturbacje dyplomatyczne, bo dyplomaci, których tutaj zapraszamy do Pałacu Prezydenckiego nagle okazuje się, że nie mogą wjechać. Zapraszamy ludzi, a nie wiemy o tym, że ulica jest zamknięta. Wydaje się to absolutnym skandalem. Mam nadzieję - jeszcze raz to podkreślę, zanim oddam głos Ministrowi Drabie, który nie tylko jest wiceszefem Kancelarii Prezydenta, ale ma też bardzo duże doświadczenie właśnie w tej dziedzinie jako były wiceprezydent Warszawy - że to jest tylko nieudolność, a nie po prostu sabotaż.”

Zastępca Szefa Kancelarii Prezydenta RP Robert Draba powiedział:

„Proszę Państwa, kończąc temat, który rozpoczął Pan Minister Kamiński chciałem powiedzieć, że tego rodzaju inwestycje planuje się na wiele miesięcy do przodu i zawsze przy umowie dotyczącej takiej inwestycji jest harmonogram. Naprawdę złą wolą jest, że z nami tego harmonogramu nie omówiono i że dokładnie na kilka dni przed uroczystościami, które odbywają się 11 listopada w Pałacu Prezydenckim, gdzie będziemy gościli wielu kombatantów wraz z rodzinami, mamy praktycznie uniemożliwiony dojazd. Nie muszę dodawać, że zorganizowanie tego rodzaju imprezy w innym miejscu w tej chwili rodzi określone konsekwencje. Nie jest to możliwe. Plan działań Prezydenta - podobnie jak plan inwestycji, która jest tutaj organizowana - jest przygotowywany na wiele tygodni do przodu, zatem bardzo trudno zmienić jest miejsce na kilka dni przed rozpoczęciem uroczystości. Jest to wyjątkowa nieodpowiedzialność i wyjątkowa złośliwość władz miasta. Nie można inaczej tego określić.”"
train,"Mysłowice: odbędzie się I Międzynarodowa Wystawa Kotów Rasowych

W dniu 25 i 26 luty 2012 w Mysłowicach odbędzie się pierwsza Międzynarodowa Wystawa Kotów Rasowych zorganizowana przez Klub Kota X-Treme.

Będzie to pierwsza w Polsce wystawa pod patronatem międzynarodowej organizacji felinologicznej TICA (The International Cat Association).

Podczas imprezy dla zwiedzających przygotowano specjalny konkurs ""szczęśliwy bilet"". Każdego dnia wystawy wylosowany zostanie jeden bilet, którego posiadacz otrzyma cyfrowy aparat fotograficzny.

Bilety wstępu będzie można zakupić bezpośrednio przed imprezą w cenie 8 zł bilet normalny i 5 zł bilet ulgowy. Wystawa będzie miała miejsce w hali MOSiR Mysłowice, ul. Ks. N. Bończyka 32z. i będzie czynna w godzinach od 10.00 do 17.00.

Honorowy patronat nad wystawą objął Prezydent Miasta Mysłowice Edward Lasok."
train,"2007-07-02: Koszęcin: ""Święto Śląska"" po raz dziewiąty

W dniach 29 czerwca - 1 lipca 2007 Zespół Pieśni i Tańca ""Śląsk"" im. Stanisława Hadyny po raz dziewiąty obchodził swoje urodziny na terenie parku przy koszęcińskim zameczku, który jest zresztą siedzibą zespołu. Mimo, że sam zespół liczy sobie ponad półwiecze, założony został przez Stanisława Hadynę w 1953 roku, to dopiero od 9 lat obchodzi hucznie swoje urodziny w Koszęcinie.

Na tegorocznych urodzinach, poza występami zespołu prezentowały się zespoły rockowe i popowe a także zespoły taneczne, krajowe i zagraniczne. Wśród zespołów muzycznych grały Gang Marcela, Universe oraz Arka Noego. Zagraniczne zespoły folklorystyczne przyjechały do Koszęcina z Czech, Grecji, Litwy oraz Węgier. Sam ""Śląsk"" prezentował się dwukrotnie, w piątek i sobotę, który zaprezentował swój nowy repertuar ""Starzyk"", za który zespół otrzymał złotą płytę oraz koncert galowy pt. ""'Zaczarowany świat ulubionych melodii i rytmów tanecznych"".

W tym roku przyznawana przez zespół nagroda ""Animus Silesiae"" przyjęta została przez słowackiego choreografa Juraja Kubankę, natomiast ""Śląsk"" został wyróżniony ""Złotą Odznaką za Zasługi dla Województwa Śląskiego"". W trakcie obchodów otwarto także ""Dom Pracy Twórczej im. Adolfa Dygacza"".

Poza sceną główną atrakcjami były m.in. pokazy walk średniowiecznych, wystawa technik obróbki żelaza, wesołe miasteczko dla dzieci czy możliwość zakupienia posiłków tradycyjnej śląskiej kuchni."
train,"2007-12-07: Radosław Sikorski rozpoczął wizytę w Brukseli

Radosław Sikorski rozpoczął dziś wizytę w Brukseli, gdzie uczestniczył w spotkaniu szefów dyplomacji państw NATO. W piątek Sikorski spotkał się też w Brukseli z szefem rosyjskiego MSZ, Siergiejem Ławrowem.

Głównymi punktami spotkania szefów polskiej i rosyjskiej dyplomacji było rosyjskie embargo nałożone na polskie mięso oraz odblokowania polskiego stanowiska dotyczącego negocjacji Rosji i UE w sprawie partnerstwa i współpracy. Poruszony został tez problem przyszłego dialogu dotyczącego tarczy antyrakietowej.

Wcześniej zapowiadano, że głównym tematem będzie kwestia embarga. „Na pewno zostanie podniesiona kwestia embarga na polskie produkty mięsne. Na spotkanie zostali doproszeni polscy i rosyjscy eksperci zajmujący się kwestią embarga.” – powiedział Polskiemu Radiu rzecznik ministra spraw zagranicznych, Piotr Paszkowski.

W trakcie rozmowy ustalono, że Donald Tusk oraz Sikorski odwiedzą Moskwę w pierwszym kwartale przyszłego roku, a do Polski przylecą wiceministrowie reprezentujący różne resorty. Sikorski poinformował także, że zawiązana będzie na nowo ""polsko-rosyjska komisja ds. trudnych"", w której uczestniczyć będą Adam Rotfeld oraz Anatolij Torkunow.

Radosław Sikorski przed przylotem do Brukseli zatrzymał się na kilka godzin w Berlinie, by spotkać się ze swoim niemieckim odpowiednikiem Frankiem-Walterem Steinmeierem. Jednym z elementów rozmowy ma być wspólne objęcie patronatu nad renowacją gotyckiego kościoła w Gubinie, przy granicy z Niemcami.

Wcześniej rzecznik MSZ pozytywnie wypowiedział się na temat tej inicjatywy: „To piękny zabytek, który nie uległ zniszczeniu w momencie wkroczenia Armii Czerwonej. Przeważnie te zabytki ulegały całkowitemu zniszczeniu. Ten kościół został wypalony, ale ściany i bryła nie są zniszczone dlatego można go odbudować. Będzie to wspólne przedsięwzięcie polsko-niemieckie.”

W rozmowie między szefami dyplomacji Polski i Niemiec poruszany był też również problem Gazociągu Północnego. W tym przypadku Sikorski poinformował, że stanowisko Polski się nie zmieniło, lecz możliwe są rozmowy na poziomie eksperckim. Powrócono też do sprawy Powiernictwa Pruskiego. Przedstawił ocenę niemieckiego rządu w sprawie uznania roszczeń PP zasadnych przez Europejski Trybunał Praw Człowieka w Strasburgu jako mało prawdopodobne."
train,"2007-06-21: Borowski przed bankową komisją śledczą

Marek Borowski zeznając przed sejmową komisją śledczą powiedział, że podczas prywatyzacji Banku Śląskiego mogło dojść do pewnych uchybień, zaznaczył jednak, że atmosfera wokół tej prywatyzacji została podgrzana przez media i polityków.

Marek Borowski powiedział, że była to duża i trudna operacja, jednak nie można mówić w jej kontekście o aferze. Wyraził też przekonanie, że ze strony Ministerstwa Finansów prywatyzacja została przeprowadzona rzetelnie i profesjonalnie. Podkreślił, że żadne akcje nie były rozdawane prominentom, lecz były rozprowadzone według reguł. Dodał też, że wycena banku była prawidłowa, a to, co działo się później na giełdzie, było zjawiskiem spekulacyjnym. Podkreślił, że wskazują na to także późniejsze ekspertyzy, prowadzone między innymi przez prokuraturę.

Podczas przesłuchania Marek Borowski zaprzeczył istnieniu tak zwanej ""listy Pęka"", na której mają się znajdować nazwiska polityków i urzędników państwowych, które najwięcej zarobiły na prywatyzacji Banku Śląskiego. Dodał, że to samo stwierdziły: Najwyższa Izba Kontroli i prokuratura.

Powiedział też, że decyzję o ustaleniu ceny akcji Banku Śląskiego należało podejmować szybko. Były minister finansów przyznał, że podjął ją na podstawie informacji urzędników Ministerstwa Finansów, krótko po objęciu fotela szefa tego resortu. Zaznaczył przy tym, że miał do nich zaufanie. Podkreślił również, że głównym powodem unieważnienia przetargu była nieaktualna cena i analiza sytuacji na rynku. Wycena była bowiem robiona w oparciu o wskaźniki poprzedzającego ją roku.

Marek Borowski był wicepremierem i szefem resortu finansów od października 1993 roku do lutego 1994 roku w rządzie Waldemara Pawlaka. Zrezygnował z tych funkcji na znak protestu przeciwko odwołaniu wiceministra finansów Stefana Kawalca. Premier Pawlak zdymisjonował Kawalca w związku z zastrzeżeniami co do wyceny akcji prywatyzowanego Banku Śląskiego.

Akcje Banku Śląskiego trafiły na Giełdę Papierów Wartościowych w Warszawie w styczniu 1994 roku, ich cena po debiucie wzrosła ponad 13-krotnie. Późniejsza kontrola NIK wykazała wiele nieprawidłowości w procesie prywatyzacji - między innymi zawyżoną cenę debiutu bankowego, przydział akcji oraz sprzedaż akcji przez Skarb Państwa. Z kolei prokuratura badająca prywatyzację banku uznała, że cena emisyjna akcji była ustalona prawidłowo."
train,"Skarbiec. Złotnictwo archikatedry wrocławskiej. Wystawa w Muzeum Narodowym we Wrocławiu.

Skarbiec. Złotnictwo archikatedry wrocławskiej. Wystawa w Muzeum Narodowym we Wrocławiu. Wystawa czasowa 13 czerwca – 24 września 2017.

We wrocławskim Muzeum Narodowym w dniu 13 czerwca została otwarta pierwsza publiczna wystawa eksponatów ze skarbca archikatedry św. Jana Chrzciciela, które tej pory były dostępne, tylko przy nielicznych okazjach, dla wąskiego grona specjalistów. Patronem honorowym wystawy jest Jego Ekscelencja Ksiądz Arcybiskup Józef Kupny Metropolita Wrocławski. Kustoszem wystawy jest Jacek Witecki.

Wystawa została skomponowana w sposób przykuwający uwagę zwiedzającego od pierwszego do ostatniego momentu. Pierwsza została wystawiona srebrna, fragmentami pozłacana, figura Chrystusa, będąca Jego niezwykłym przedstawieniem jednocześnie jako Zmartwychwstałego oraz jako Zbawiciela Świata (""Salvator Mundi""), natomiast ostatnimi eksponatami są trzy ""polonica"", ołtarzyki z hebanu i kości słoniowej, będące darem rodziny Sobieskich, z których jeden, ze sceną przedstawiająca chrzest Chrystusa w Jordanie, był własnością polskiego króla Jana III Sobieskiego, a został ofiarowany katedrze wrocławskiej przez jego wnuczkę Marię Karolinę.

Początek wystawy dominują srebrne relikwiarze – szaty Chrytusa, św. Stanisława biskupa, św. Jadwigi Śląskiej, św. Jana Chrzciciela, bł. Czesława Odrowąża patrona Wrocławia, św. Łucji, św. Felicyty, św. Heleny, św. Konstancji oraz św. Wincentego.

Centralnym miejscem wystawy jest próba rekonstrukcji ołtarza głównego katedry z okresu od 1591 roku do 1945 roku, przy którym na bocznych ścianach umieszczone jest jego drugie zamknięcie (pierwsze zamknięcie znajduje się w ekspozycji stałej w Muzeum Archidiecezjalnym we Wrocławiu). Ołtarz ten fundacji biskupa wrocławskiego Andreasa Jerina, został wykonany kosztem 10.000 talarów przez wrocławskiego złotnika Paula Nitscha i malarza Bartholomaeusa Fichtenbergera, został cześciowo zdemontowany przed oblężeniem Wrocławia w 1945 roku. W Poniedziałek Wielkanocny, 2 kwietnia 1945 roku, w wyniku ostrzału wojsk sowieckich i wywołanego nim pożaru katedry, zniszczeniu uległa szafa centralna i predella. Po drugiej wojnie światowej kwatery malarskie w okresie 1945-1965 roku były przekazane do bazyliki kolegiackiej Matki Bożej Pocieszenia i św. Stanisława Biskupa w Szamotułach, a pozostałe elementy zdeponowano w skarbcu katedry.

Na wystawie znajduje się także ołtarzyk biskupa Jana V Thurzo (dawniej w skarbcu, obecnie na Jasnej Górze), a także monstrancje, kielichy mszalne, ornaty, krucyfiksy oraz wiele innych drogocennych eksponatów ze srebra i złota. Ponieważ część z nich jest używana podczas uroczystości religijnych, nie zawsze na wystawie znajdują się wszystkie eksponaty. 

Wystawa czasowa trwa do 24 września 2017 roku w Muzeum Narodowym we Wrocławiu przy pl. Powstańców Warszawy 5. Wystawa jest czynna od wtorku do piątku 10:00 – 17:00 oraz w sobotę i niedzielę 10:30 – 18:00, wystawie towarzyszą wydarzenia dla dzieci i dorosłych, o których informacje można znaleźć na stronie internetowej muzeum. Bilet na wystawę można nabyć w cenie 5,00 zł. Wszystkie eksponaty są opisane zarówno w języku polskim, jak i angielskim, wydany został również ilustrowany 180 stronicowy katalog wystawy zawierający opisy wszystkich eksponatów, dostępny w księgarni muzeum. 

Fotorelacja."
train,"2007-05-12: Ustawa lustracyjna częściowo niezgodna z konstytucją

11 maja zapadł wyrok odnośnie treści zawartych w ustawie lustracyjnej. Trybunał Konstytucyjny orzekł, iż jest ona częściowo niezgodna z konstytucją i prawem międzynarodowym.

Wyrok Trybunału Konstytucyjnego wygłosił przewodniczący posiedzenia Janusz Niemcewicz. Oznajmił on, iż niezgodna z konstytucją jest preambuła ustawy oraz katalog nazwisko agentów publikowany przez IPN.

Wśród niezgodności orzeczonych przez sędziów trybunału znalazły się m.in. lustracja rektorów, prorektorów i dyrektorów szkół niepublicznych oraz naukowców ze szkół prywatnych. Do niezgodności zaliczona została również lustracja szefów spółek będących wydawcami, szefów spółek giełdowych, a także ogółu dziennikarzy.

Jedną z głównych niezgodności zawartych w ustawie lustracyjnej jest pozbawienie lustrowanego prawa do złożenia kasacji do Sądu Najwyższego.

Ustawa lustracyjna została zaskarżona do Trybunału Konstytucyjnego przez grupę posłów z SLD. Wnioskodawców reprezentował przed Trybunałem poseł Ryszarda Kalisz, Sejmu poseł Arkadiusz Mularczyk. Posiedzenie TK w celu ustalenia zgodności ustawy lustracyjnej z konstytucją zbierało się 28 lutego oraz w dniach 9-12 maja 2007."
train,"2009-10-28: Pakistan: odwetowy zamach za pakistańską ofensywę pochłonął niemal 100 ofiar

Terroryści zorganizowali w pakistańskim Peszawarze zamach w wyniku którego śmierć poniosło co najmniej 95 osób, a ponad 200 odniosło obrażenia. Tymczasem armia w kolejnym dniu ofensywy zabiła 25 talibów.

Do jednego z najkrwawszych zamachów w Pakistanie od czasu początku walki rządu z rebelią talibską doszło na bazarze w mieście Peszawar, w handlowej dzielnicy Peepal Mandi. Eksplozję samochodu-pułapki wyładowanego 150 kg trójnitrotoluenem, słychać było w całym mieście, a częściowemu zniszczeniu uległ m.in. pobliski meczet.

Niemal wszyscy zabici to klienci bazarów, wśród których jak się okazało najwięcej było kobiet.

Zamach terrorystyczny miał miejsce w czasie, kiedy Sekretarz Stanu USA Hillary Clinton przebywała z wizytą w Islamabadzie. Pani Sekretarz potępiając zamach, mówiła, iż USA wspiera Pakistan w walce z terroryzmem i będzie pomagać dopóki cel nie zostanie osiągnięty.

Z kolei prezydent Pakistanu Asif Ali Zardari, a także premier Yousaf Raza Giliani stanowczo potępili zamach oraz obiecali jak najlepszą możliwą opiekę medyczną.

Południowy Waziristan: 25 zabitych talibów w kolejnym dniu walk.

W kolejnym dniu operacji Rah i Nijat zginęło 25 rebeliantów, a 5 żołnierzy zostało rannych.

28 października armia pakistańska osiągnęła miasto Kaniguram, po czym rozpoczęto jego oblężenie. Kaniguram leży niedaleko Saroraghi na którą w najbliższym czasie uderzy armia. Wcześniej na drodze z kontrolowanego Kotkai do Saroraghi odbito wioskę Nullah Junction. W walkach zginęło tam 8 bojowników, a rannych zostało 3 żołnierzy. Zniszczono również 9 jaskiń oraz 25 ośrodków szkoleniowych usytuowanych w górskich stokach. Przypomnijmy, iż armia rozpoczęła marsz przez trudno dostępny teren z miasta Razmak.

Nadal intensywne boje trwają na froncie Shkai-Kaniguram. Ciężkie walki stoczono z uzbeckimi rebeliantami pod Kaniguram. W tamtym rejonie zajęto wioskę Karwan Manza znajdującej się w odległości 2 km na wschód od Kaniguram. Padło też miasto Karama w kierunku południowo-wschodnim na drodze Kaniguram-Kotkai. W trakcie walk poległo 5 rebeliantów, natomiast pole bitwy opuścił ranny żołnierz.

Tymczasem na froncie Razmak-Makin nadal trwa oblężenie miasta Nawazkot, jednak zabezpieczono ważne górskie obiekty w okolicach wiosek Shaga, Ghar Tip-Top, Lagar Narai i Sharakai Sar. W czasie walk zniszczono 15 bunkrów i przejęto 37 rakiet. Na froncie zabito 12 talibów, a jeden żołnierz odniósł obrażenia.

Do tej pory w obozach dla uchodźców zarejestrowano 20554 rodzin zbiegłych z terenu walk.

Dotychczas po dwunastu dniach ofensywy poległo 260 rebeliantów i 30 żołnierzy.

Jest to druga w tym roku ofensywa w Waziristanie. Pierwsza lotnicza rozpoczęła się w czerwcu i zakończyła się śmiercią dowódcy pakistańskich talibów Baitullaha Mehsud. Tego roku przeprowadzono także ofensywę w Dolinie Swat, w wyniku której śmierć poniosło ponad 1500 talibów, a z miejsca walk przesiedlono ok. 3 miliony ludzi. We wrześniu trwały działania armii pakistańskiej na Przełęczy Chajberskiej."
train,"Peter Sagan wygrywa 3. etap Tour de France

Słowak Peter Sagan z drużyny Liquigas wygrał 3. etap Tour de France. Liderem wyścigu pozostał Fabian Cancellara.

Dla Sagana to już drugie etapowe zwycięstwo w tym Tour de France. W niedzielę wygrał etap do Seraing. Na mecie wyprzedził norwega Edvalda Boassona Hagena oraz innego słowaka, Petera Velitsa. Na początku etapu od peletonu urwała aię piątka uciekinierów. W tej grupie znalazł się lider klasyfikacji górskiej, Michael Mørkøv. Uciekinierom ostatecznie nie udało dojechać do mety przed gupą.

Na 6 km przed metą od peletonu oderwał się francuz, Sylvain Chavanel. Jednak na jednym z rond wybrał złą drogę, musiał zwolnić i wykorzystali to zawodnicy w grupie."
train,"2005-07-08: Rzepliński Rzecznikiem Praw Obywatelskich

Profesor Andrzej Rzepliński ma zostać Rzecznikiem Praw Obywtaleskich - zdecydował dzisiaj polski Sejm. Jego kandydaturę zgłosiła Platforma Obywatelska. Rzepliński nie miał żadnych kontrkandydatów. We czerwcowym głosowaniu jego kandydatura została odrzucona, tym razem za głosowało 213 posłów, przeciwko było 114, a wstrzymało się 53. Kandydaturę musi jeszcze przyjąć Senat.

Kandydatura Rzeplińskiego budziła wiele wątpliwości w szeregach prawicy, przede wszystkim wśród posłów Ligi Polskich Rodzin. LPR domagała się wyjaśnień m.in. w sprawie przynależności Rzeplińskiego do PZPR.

Pozytywnie o kandydaturze Rzeplińskiego wypowiedziała się Sejmowa Komisja Sprawiedliwości i Praw Człowieka.
Rzecznik Praw Obywatelskich stoi na straży konstytucyjnie zagwarantowanej wolności, praw człowieka i obywatela. Do jego zdań należy także kontrola działań organów i instytucji państwowych. Każdy obywatel może zgłosić do Rzecznika przypadki łamania praw człowieka w Polsce."
train,"2007-12-18: Ukraina: Julia Tymoszenko premierem

Ukraiński parlament, głosami pomarańczowej koalicji, zatwierdził kandydaturę Julii Tymoszenko na premiera.

""Nie ma dziś żadnej gwarancji, że podczas głosowania nie zabraknie mi kilku głosów. (...) bandyci rozkradający państwo nie unikną odpowiedzialności"" - powiedziała Tymoszenko przed głosowaniem.

W 450-osobowej Radzie Najwyższej Tymoszenko poparło 226 parlamentarzystów z bloku nazwanego jej imieniem oraz prezydenckiego Nasza Ukraina - Ludowa Samoobrona (NU-LS). Ugrupowania mają ogółem w Radzie 228 przedstawicieli, z których Iwan Pluszcz, członek NU-LS wstrzymał się od głosu, a Iwan Spodarenko, przebywał w szpitalu. Opozycja czyli Partia Regionów Ukrainy i Blok Wołodymyra Łytwyna, nie brały udziału w głosowaniu.

Julia Tymoszenko funkcję premiera obejmuje po raz drugi. Wcześniej kierowała rządem od stycznia do września 2005 roku. 47-letnia Tymoszenko pochodzi z Dniepropietrowska i jest doktorem ekonomii."
train,"2007-11-09: Tusk desygnowany na premiera

Prezydent Lech Kaczyński powierzył Donaldowi Tuskowi misję formowania rządu desygnując go na premiera. Uroczystość trwała około 15 minut.

Desygnacja Tuska odbyła się w bocznej sali Pałacu Prezydenckiego, bez udziału dziennikarzy. ""Nie szkodzi"" - mówił Tusk oraz stwierdził, że nazwa sali - Hetmańska - w której dostał misję utworzenia rządu i tak brzmi dumnie.

""To dzień w którym czasy konfliktu i wojny politycznej zakończyły się. Polska będzie krajem wolnym i solidarnym i temu będą służyły działania mojego rządu. Mam nadzieję, że będziemy działać przy współpracy z prezydentem. Chciałem jeszcze raz podziękować tym wszystkim, którzy poszli do wyborów"" - mówił Tusk po desygnacji.

Pytany o główne założenia rządu odparł, że: ""To jeszcze nie czas na expose, chciałbym jego tezy uzgodnić z Waldemarem Pawlakiem. Zrobimy wszystko, żeby uwolnić energię Polaków od niepotrzebnych więzów"" - stwierdził mówiąc o ""uwolnieniu od nadmiaru przepisów i biurokracji"".

Tusk powiedział, że skład rządu poda w ciągu tygodnia. ""Za satysfakcją odebrałem od pana prezydenta stosowny dokument. Obiecałem panu prezydentowi, że będziemy gotowi do zaprzysiężenia gabinetu szybciej niż konstytucja to przewiduje. Wstępnie na jego przedstawienie umówiłem się z panem prezydentem 16 listopada rano. Przez tych kilkanaście dni oczekiwań przygotowywałem się także psychicznie do tego, że współpraca z prezydentem nie będzie prawdopodobnie łatwym chlebem. Liczyłem na nominację, a nie na szczególne serdeczności"" - powiedział nowy premier.

""Mam nadzieję, że tak jak obiecałem opinii publicznej, w ciągu 24 godzin te nasze rekomendacje - bo jeszcze nie decyzje, pan prezydent będzie pierwszą osobą w państwie, która otrzyma oficjalną informację - będą znane"" - powiedział Tusk po desygnacji w Sejmie.

Wymienił również swoich współpracowników w Kancelarii Prezesa Rady Ministrów, do których zaliczył: Sławomira Nowaka, Pawła Grasia i Tomasza Arabskiego. Potwierdził także rekomendację jaką daje Radosławowi Sikorskiemu na szefa MSZ.

Zgodnie z prawem z chwilą gdy polityk staje się premierem dostaje ochronę BOR."
train,"2008-10-18: Warszawa: obchody 60. urodzin empiku

Dzisiaj odbyły się uroczyste obchody 60. urodzin empiku w warszawskim empiku Junior przy ulicy Marszałkowskiej 116/122. Organizatorzy przygotowali z tej okazji muzyczne spotkanie poświęcone minionym sześciu dekadom działalności empiku w Polsce. Spotkanie poprowadził Piotr Bałtroczyk, natomiast gości, którzy zaszczycili swoją obecnością i występem byli Piotr i Wojciech Cugowscy (zespół Bracia), Michał Fogg (wnuczek Mieczysława Fogga), Halina Frąckowiak, Dariusz Kozakiewicz, Andrzej Korzyński (twórca Franka Kimono) oraz kabaret Słuchajcie.

Spotkanie rozpoczęło się od prezentacji krótkich filmów, w których znane osoby świata kultury wypowiadały się o jubilacie i wpływie Klubów Międzynarodowej Prasy i Książki na kształtowanie ówczesnych pokoleń. Następnie rozpoczęła się główna część obchodów, którą rozpoczęła rozmowa Piotra Bałtroczyka z Haliną Frąckowiak oraz występ solistki. Rozmowy z zaproszonymi gośćmi były przeplatane przez występy grupy Bracia, która wykonywała znane utwory danej dekady. W finałowej części spotkania wystąpił kabaret Słuchajcie, który zaprezentował kilka swoich skeczy, które rozbawiły do łez zgromadzoną licznie publiczność. Uroczystość zakończyła się prezentacją urodzinowego tortu, przygotowanego przez szefa kuchni hotelu Jan III Sobieski pana Roberta Sowę, który to tort został skonsumowany przez przybyłą publiczność."
train,"2007-06-26: Wydana wersja stabilna cdlinux.pl

25 czerwca została wydana stabilna wersja polskiej dystrybucji Linuksa cdlinux.pl. Dystrybucja uruchamiana jest z płyty CD (nie wymaga instalacji na dysku twardym) i stanowi system z kompletem programów potrzebnych do korzystania z multimediów, nauki, tworzenia dokumentów i korzystania z Internetu.

W dystrubucji zastosowany jest lekki, mało popularny (w stosunku do najpopularniejszych, KDE i GNOME) menedżer okien IceWM, dzięki któremu cdlinux.pl może działać wydajniej na starszych komputerach. Oprócz normalnej wersji dystrybucji oferowana jest również wersja mała, która może być wypalona na CD typu business card (zajmuje mniej niż 210 MB). Odmiana ta, choć uboższa w programy, może stanowić system awaryjny czy dyskietkę ratunkową.

Ciekawostką jest możliwość stworzenia własnej, zmodyfikowanej wersji dystrybucji dzięki prostemu kreatorowi znajdującemu się na płycie. Dystrybucja zawiera również proste konfiguratory modemów DSL (z których korzysta m. in. Neostrada) Sagem i Speedtouch. Dystrybucja powstała na Politechnice Gdańskiej w roku 2001, obecnie rozwijana jest przez Michała Wróbla."
train,"2009-02-12: Zderzenie dwóch satelitów: ISS zagrożona

Właściciel konstelacji satelitów Iridium poinformował w środę, że stracił jednego satelitę w wyniku kolizji z nieużywanym satelitą rosyjskim, Kosmos-2251. To pierwsze bezpośrednie zderzenie satelitów w historii.

Iridium Satellite LLC (obecnie własność rządu USA) podała, że we wtorek straciła satelitę operacyjnego (aktywnie świadczącego usługi) w wyniku zderzenia z nieczynnym satelitą rosyjskim.

Konstelacja składa się z 66 satelitów (plus zapasowe), które świadczą usługi telefonii satelitarnej i przesyłania danych.

NASA przewidywała zderzenie, ostrzegając w ten sam dzień, że rosyjski 900 kilogramowy Kosmos-2251 zderzy się z 560 kilogramowym satelitą Iridium o 16:56 czasu uniwersalnego około 790 kilometrów nad Syberią. Agencja kosmiczna potwierdziła później zdarzenie śledząc dwie chmury ok. 300 (może ich być około 600) odłamków będących produktem kolizji.

Międzynarodowa Stacja Kosmiczna jest nimi zagrożona w małym stopniu. Orbita stacji przebiega przez region obłoków szczątków, ale około 435 km poniżej orbity satelitów, które się zderzyły. Rzecznik NASA, John Yembrick, zaznacza jednak, że chmura będzie się powiększała i może dojśc do sytuacji, że ISS będzie musiała wykonywać manewry unikające. ""Stacja kosmiczna ma możliwość wykonywania manewrów unikania szczątków""; wykorzystywała ją ośmiokrotnie.

""Mimo, że to niezwykła i ekstremalnie mało prawdopodobna okoliczność, konstelacja Iridium jest zaprojektowana na takie sytuacje. Firma podjęła kroki, aby zastąpić zniszczonego satelitę jednym z zapasowych"", czytamy w oświadczeniu. Podkreśla ono, że firma nie ponosi żadnej odpowiedzialności za wypadek.

""Strata satelity może wywołać ograniczone i krótkotrwałe przerwy w usługach"". Wdrożenie procedury naprawy sieci ma potrwać do piątku. W ciągu 30 dni ubytek w sieci zostanie całkowicie zastąpiony.
NASA podkreśla, że zderzenia kosmicznego złomu zdarzają się, jednak jest to pierwsze znane bezpośrednie zderzenie się dwóch satelitów, w dodatku jednego normalnie pracującego.

Kosmos-2251 to wojskowy satelita łącznościowy typu Strzała-2M wyniesiony 16 czerwca 1993 roku. Satelity tego typu pracowały około 3 lat.

Iridium-33 został wystrzelony 14 września 1997 roku."
train,"2007-12-07: Schubert wycofała skargę na Wikipedię

Katina Schubert, wiceprzewodnicząca niemieckiej Partii Lewicy (Die Linke) opublikowała oświadczenie dotyczące donosu w sprawie symboli faszystowskich na niemieckiej Wikipedii, w którym przypomina o niebezpieczeństwie nadużycia Wikipedii przez ekstremistów oraz wyjaśnia, że jej intencją nie było wprowadzenie cenzury. Stwierdziła również, że demokratyczna organizacja funkcjonuje bardzo dobrze w otwartej strukturze Wikipedii, jednak istnieją elementy, które próbują ją wykorzystać do własnych celów.

Wiceprzewodnicząca Die Linke widzi potrzebę swoistego kodeksu etycznego, służącego zwalczaniu rasizmu, antysemityzmu, seksizmu i poglądów skrajnie prawicowych, który funkcjonowałby w mediach on-line oraz w prasie.

Uznając, że zawiadomienie o przestępstwie nie jest właściwą drogą prowadzenia tej dyskusji, wiceprzewodnicząca Schubert wycofała swoją skargę po gorącej dyskusji z przedstawicielami Wikimedia.

 – ""Auseinandersetzung hat begonnen"" – Oświadczenie prasowe Die Linke, 7 grudnia 2007"
train,"2007-06-10: Jelenia Góra: uciekinierzy z domu dziecka odnalezieni

9 czerwca z domu dziecka w Jeleniej Górze uciekło dwóch braci. Mieli 4 i 9 lat. Ich zniknięcie odkryto około godziny 11:00. Od razu powiadomiono policję i straż miejską. Chłopcy przebywali w domu dziecka od dwóch dni. Przypuszczano, że dzieci udały się do rodziny mieszkającej w Jeleniej Górze lub w pobliskiej wsi. 

Policja sprawdziła mieszkania, do których mogli sie udać i dzisiaj odnalazła uciekinierów w domu ich matki i jej konkubenta. Dzieci wrócą z powrotem do domu dziecka ponieważ zostały tam skierowane decyzją sądu (rodzice nadużywają alkoholu). Policja prawdopodobnie wystąpi z wnioskiem o ograniczenie ich praw rodzicielskich."
train,"Pruszków: odbyły się IV Warsztaty Historyczno-Artystyczne ""My, Barbarzyńcy""

W Pruszkowie odbyły się IV Warsztaty „My, Barbarzyńcy” organizowane przez Muzeum Starożytnego Hutnictwa Mazowieckiego im. Stefana Woydy. Trwały one przez 5 dni i były skierowane do dzieci w wieku 7-12 lat. Zamierzeniem organizatorów było ukazanie różnorodność obyczajów i obrzędów ludów zamieszkujących ziemie Polski 2 tysiące lat temu.

Na warsztatach, poprzez wykorzystanie założeń pedagogiki Rudolfa Steinera, najnowszej wiedzy z zakresu archeologii doświadczalnej oraz wsparciu pedagogów z Niemiec, sześćdziesięcioro pięcioro dzieci odkrywało bogatą kulturę Bałtów, Gotów i Wandalów. Warsztaty pod pretekstem zabawy, miały zwiększać świadomość historyczną uczestników oraz pokazywać pozytywne aspekty wynikające z otwierania się na inne społeczności i jednoczenie się dla wspólnej idei. Finalizacją projektu były prezentacje zdobytych przez uczestników umiejętności podczas wieczoru otwartego oraz rozstrzygnięcie konkursu literacko-plastycznego.

Dzieci uczestniczące w warsztatach rozwijały swoje zdolności manualne poprzez udział w blokach edukacyjnych z filcowania, garncarstwa, barwienia tkanin i wykonywania biżuterii. Bloki edukacyjne, dotyczące życia codziennego i duchowego plemion barbarzyńskich Bałtów, Gotów i Wandalów rozwijać miały świadomość historyczną oraz kulturową uczestników i uzupełniać edukację szkolną, blok bioarcheologii ukazał zaś możliwości wykorzystania nowoczesnych środków naukowych w poznawaniu przeszłości. Duży nacisk został położony na integrację poszczególnych grup dzieci, zwracanie ich uwagi na zagadnienia z dziedziny tolerancji międzykulturowej oraz poczucia wspólnoty i wynikającego z niej poczucia troski oraz odpowiedzialności za poszczególnych uczestników, bez względu na ich wiek i przynależność do określonej grupy.

W trakcie trwania projektu rozwinięto współpracę z pedagogami z Mehrgenerationenhaus LINDE z Kirchheim. Oprócz własnego bloku zajęć integracyjnych, wzięli udział w próbach i spektaklu teatralnym, w symboliczny sposób opowiadającym o korzyściach wypływających z pokojowej koegzystencji różnych kultur.

Podczas dnia otwartego mieszkańcy Pruszkowa oprócz uczestnictwa w uroczystym zamknięciu warsztatów i obejrzenia spektaklu przygotowanego przez dzieci, mogli zapoznać się ze specyfiką życia w Barbaricum, a w szczególności: technologią wyrobu przedmiotów i odzieży z filcu, techniką polowania na dzikie zwierzęta, sposobem prowadzenia walk. Mogli również spróbować potraw z barbarzyńskiej i rzymskiej kuchni (poszczególne dania przygotowano wg starożytnych receptur).

Partnerami projektu byli: Ośrodek Kreisjugendring Esslingen / Mehrgenerationenhaus LINDE Kirchheim, Masłomęckie Stowarzyszenie Wioska Gotów, Bronioznawcze Koło Naukowe Studentów Archeologii Szara Banderia, działające przy Katedrze Bronioznawstwa Instytutu Archeologii WFH UŁ, Pracownia ceramiczna Lepiglina.

""Artykuł wykorzystuje materiał pochodzący z"" ""publikacji IV Warsztaty Historyczno-Artystyczne ""My, Barbarzyńcy"", której autorem jest Kamilę Brodowską i został on pierwotnie opublikowany w serwisie Platforma Kultury"" (więcej)"""
train,"2005-04-09: Wielka Brytania: Ślub księcia Karola

Następca Brytyjskiego tronu, książę Walii Karol, poślubił dzisiaj po 30 latach romansu rozwódkę Camillę Parker Bowles.

Ślub księcia Karola miał się odbyć w piątek, lecz został przeniesiony na sobotę z powodu ceremoni pogrzebowej papieża Jana Pawła II. Ślub odbył się w Windsorze pod Londynem. Fotoreporterzy i dziennikarze nie zostali wpuszczeni do sali w której młoda para zawarła związek. Do urzędu stanu cywilnego zostało zaproszonych tylko 30 osób (najbliższa rodzina i przyjaciele). Wśród nich nie ma matki Karola, królowej Elżbiety II.

Wśród zaproszonych byli synowie Karola z jego małżeństwa z Dianą Spencer, William i Harry. Ze strony panny młodej przyszli, m.in. Tom Parker Bowles i Laura Parker Bowles. Świadkami zostali książę William i Tom Parker Bowles.

Po ceremonii w urzędzie młoda para i goście przejechali samochodami do zamku w Windsorze, gdzie w kaplicy św. Jerzego podczas nabożeństwa parę pobłogosławił arcybiskup Canterbury Rowan Williams. W uroczystościach kościelnych uczestniczyła nieobecna w urzędzie stanu cywilnego królowa Elżbieta II."
train,"2008-09-05: Marcinkiewicz w radzie Netii

""Szwedzki EQT wchodzi do operatora. Skład rady nadzorczej zostanie rozszerzony do dziewięciu osób. W ten sposób, były premier, Kazimierz Marcinkiewicz zasiądzie w radzie Netii"" – podaje Rzeczpospolita.

W przyszły wtorek do rady nadzorczej Netii mogą dołączyć: były premier Kazimierz Marcinkiewicz i były członek zarządu Netii Piotr Czapski. Ten ostatni od sierpnia jest pracownikiem szwedzkiego funduszu EQT, który rozpoczyna działalność w Polsce. Według dostępnych informacji za EQT stoją m.in. szwedzcy potentaci: rodzina Wallenbergów i bank Goldman Sachs. W tym banku pracuje teraz Kazimierz Marcinkiewicz.

– ""Na obecnym etapie rozwoju P4 spodziewałbym się raczej inwestora strategicznego niż finansowego"" – powątpiewa Paweł Puchalski, analityk Domu Maklerskiego BZ WBK. Według Piotra Czapskiego fundusz EQT interesują różne branże. Nie chce powiedzieć, kiedy można się spodziewać pierwszych inwestycji w Polsce. Dopiero późną jesienią fundusz zamierza powiedzieć więcej o swojej działalności w naszym kraju, pisze Rzeczpospolita.

Jak Podaje Rzeczpospolita, Piotra Czapskiego i Kazimierza Marcinkiewicza do rady nadzorczej rekomendują aktualni udziałowcy. Obok Novatora są to międzynarodowe instytucje finansowe. Na wtorkowym NWZA Netii planowana jest zmiana statutu spółki i powiększenie rady nadzorczej do dziewięciu osób. Według dzisiejszych zapisów może ich być maksymalnie siedem."
train,"2005-06-01: Holendrzy nie zaakceptowali konstytucji Unii Europejskiej

Holandia jest drugim krajem po Francji, który nie ratyfikował w referendum konstytucji Unii Europejskiej.

Za przyjęciem konstytucji opowiedziało się 38,4% Holendrów. Przeciw było blisko 61,6% uprawnionych do głosowania. Było to pierwsze referendum w historii Holandii. Ma jednak ono tylko pośredni wpływ na przyjęcie konstytucji. Ostateczna decyzja należy do parlamentu, który jednak nie zamierza się wyłamywać przy niespodziewanie wysokiej frekwencji (62,8%).

Konstytucja została więc odrzucona przez dwa państwa które tworzą Wspólnoty Europejskie od samego początku, czyli od 1951 roku. Niektórzy są zdania, iż oznacza to niechęć do dalszej integracji i rozszerzenia.

Głosującym w referendum postawiono pytanie:
Według pierwszych wyników pochodzących z sondaży ""exit polls"", za było 63% wyborców, przeciw zaś 37%.

Argumenty na ""Nie"".

Wielu holenderskich polityków jest rozczarownych wynikami głosowania. Mieli oni nadzieję na bezproblemowe przyjęcie dokumentu. Premier Holandii Jan Peter Balkenende uważa, iż bez względu na odrzucenie konstytucji referenda powinny się odbyć w innych krajach członkowskich. Chociaż większość z nich nawoływało do głosowania za, społeczeństwo nie posłuchało. I ma ku temu powody. Po zabójstwie populistycznego polityka Pima Fortuyna i reżysera Theo van Gogha (przez islamskiego ekstremistę) i serii podpaleń muzułmańskich meczetów, Holandia przestała uchodzić za kraj tolerancyjny i otwarty. Holendrzy jasno stawiają sprawę: imigranci muszą się asymilować, w przeciwnym wypadku nie ma dla nich miejsca w ich kraju. Drugą kwestią jest sprawa członkostwa Turcji w UE i obawa w związku z tym z nową falą imigrantów.

Holendrzy na pewno nie są przeciwni UE i integracji. Zrobiła ona wiele dobrego dla ich gospodarki. Ale według politologa z Uniwersytetu Amsterdamskiego, Philipa van Praaga, jego rodacy nie mogą się przyzwyczaić do zbyt szybkich zmian, najpierw wprowadzenie euro, potem poszerzenie o 10 nowych państw, a teraz konstytucja. Holendrzy potrzebują czasu żeby zaakceptować powyższą przebudowę Unii. Póki co dzieje się to dla nich za szybko i dali temu wyraźny sprzeciw w referendum.

Proces ratyfikacyjny w pozostałych krajach.

Według deklaracji dołączonej do konstytucji, w przypadku gdy poparcia konstytucji udzieli 4/5 państw, to w sprawie przyjęcia dokumentu odbędzie się spotkanie wszystkich przywódców na szczycie, którzy zdecydują co dalej. Ale z formalnego punktu widzenia, odrzucenie konstytucji minimum przez jedno państwa sprawia że nie będzie mogła ona obowiązywać na terenie całej Unii. Tymczasem po odrzuceniu konstytucji we Francji, premier Wielkiej Brytanii - Tony Blair, zapowiedział, że jeśli to samo zdarzy się w Holandii to zawiesi proces referendum. Prezydent Kwaśniewski potwierdził, że Polska nie zrezygnuje z referendum. Oświadczył że w tak doniosłej sprawie Polska musi pokazać się na arenie europejskiej, że jest liczącym się państwem, które ma własne zdanie. W podobnym tonie wypowiedziały się władze Portugalii.

Tymczasem przewodniczący Komisji Europejskiej, Jose Manuel Barosso, wypowiedział się przeciwko ""jednostronnym inicjatywom"" państw członkowskich, które zamierzają zawiesić proces ratyfikacyjny."
train,"Wrocław: Od października przez Odrę pojedziemy kolejką gondolową Polinką

Już od października do końca roku we Wrocławiu przez Odrę każdy będzie mógł pojechać za darmo kolejką gondolową.

Polinka - to nazwa kolejki linowej Politechniki Wrocławskiej, która znajduje się nad Odrą we Wrocławiu. Pełna nazwa kolejki będzie brzmieć: Kolej Linowa Politechniki Wrocławskiej ""Polinka"". Jest to pierwsza miejska kolej gondolowa w Polsce. Dwa piętnastoosobowe wagoniki-gondole będą kursować pomiędzy budynkiem C-13 kampusu uczelni PWr przy Wybrzeżu Wyspiańskiego a budynkiem Geocentrum przy ul. Na Grobli. Kolejkę wybudowało konsorcjum firm Doppelmayr Polska i Mostostal Zabrze. Całość inwestycji kosztować będzię prawie 13 mln zł."
train,"Indeksy giełdowe spadają z obawy, że Grecja może opuścić strefę euro

Grecka giełda papierów wartościowych znowu na czerwono, indeksy spadają z obawy, że Grecja może opuścić strefę euro. Indeks giełdy greckiej ASE (Athens Stock Exchange), spadł o 1,79 proc. do 526,39 pkt.

Jutro dojdzie do spotkania przywódców państw Unii Europejskiej w Brukseli. Szczyt ma dotyczyć wsparcia wzrostu i zatrudnienia. Jednak przewiduje się, że rozmowy zostaną ponownie zdominowane przez kryzys euro oraz sytuację w Grecji i Hiszpanii.

Nowe wybory parlamentarne w Grecji odbędą się 17 czerwca. Jeżeli wyłoniony po wyborach nowy rząd odrzuci program reform, to konsekwencją może być wyjście Grecji ze strefy euro. Grecy w obawie przed wystąpieniem ze strefy euro zaczęli wypłacać pieniądze z banków."
train,"2009-02-25: Alarm pożarowy w warszawskim tunelu Wisłostrady

Około godziny 9.20 w tunelu Wisłostrady w Warszawie uruchomił się alarm pożarowy. Straż pożarna poinformowała, że płonie instalacja elektryczna. Jak się później okazało, przyczyną alarmu pożarowego w tunelu nie była awaria instalacji elektrycznej, tylko ciężarówka z uszkodzonym układem wydechowym.

– ""Zgłoszenie dotyczyło pożaru samochodu, szybko okazało się jednak, że chodzi raczej o instalację elektryczną. W tej chwili nie ma już zadymienia, choć wciąż szukamy jego źródła. Możliwe, że całe zamieszanie spowodowała ekipa pracująca przy dźwigu w tunelu."" – na gorąco informował zespół prasowy stołecznej straży pożarnej.

Odcięto wjazd do tunelu w kierunku północnym. Ruch wstrzymano na ok. godzinę. Jak się później okazało, przyczyną alarmu pożarowego była ciężarówka z uszkodzonym układem wydechowym, który uruchomił czujniki dymu.

Wisłostrada to najdłuższy drogowy tunel w Polsce (ok. 900 metrów). Został otwarty w sierpniu 2003 roku.

 – ""Alarm w tunelu był fałszywy"" – tvnwarszawa.pl, 25 lutego 2009
 – ""Alarm pożarowy w tunelu Wisłostrady"" – zw.com.pl, 25 lutego 2009"
train,"2005-11-07: Gdańsk: Tramwaj na Chełm uzyskał dofinansowanie z UE

Projekt wybudowania linii tramwajowej w Gdańsku na osiedle Chełm, który zyskał akceptację Krajowego Komitetu Sterującego został ostatecznie zatwierdzony przez Ministra Gispodarki i Pracy. Gdański projekt Komunikacyjny warty 200 mln zł uzyskał dofinansowanie ze środków UE w wysokości 80 mln zł. Całe przedsięwzięcie przewiduje wybudowanie 3 km. nowego odcinka linii tramwajowej na Chełm, remont 20 km dotychczas istniejacych torowisk, zakup 3 nowych tramwajów oraz 28 autobusów. Warunkiem jest dokończenie inwestycji i uruchomienie tramwaju do końca 2007. Wybudowanie nowego odcinka linii tramwajowej pozwoli zmniejszyć ilość korków oraz ograniczyć zanieczyszczenie środowiska.

Plan wybudowanie linii tramwajowej na Chełm powstał już kilkanaście lat temu podczas powstawania arterii komunikacyjnej na Chełm (Armii Krajowej, W-Z). Powstała dwupasmowa droga oddzielona została pasem, na którym przewidziano położenie torowiska, kładki dla pieszych biegnące w poprzek jezdni są wyposażone w zejścia na planowane przystanki tramwajowe.

Gdańsk w ciągu ostatnich dwóch lat uzyskał z UE na inwestycje drogowe 185 mln zł, na modernizację ul. Marynarki Polskiej, głównej arterii komunikacyjnej przed dworcem Głównym PKP Podwala Grodzkiego i Wałów Jagiellońskich oraz dokończenie trasy W-Z. Obecnie prowadzony jest ze środków Gdańska i dofinansowany z budżetu remont wiaduktu Błędnik."
train,"2007-05-08: Jerozolima: odnaleziono grobowiec Heroda I

7 maja podano do informacji publicznej, że Ehud Necer z Uniwersytetu Hebrajskiego w Jerozolimie odnalazł grób króla Judei Heroda. Naukowiec badał to miejsce od 1972 roku. W sprofanowanym grobie nie zachowały się szczątki ludzkie. Grobowiec odnaleziono w ruinach pałacu Herodium, 12 km od Jerozolimy.

Wg Ewangelii św. Mateusza Herod I, zwany Wielkim był odpowiedzialny za rzeź niewiniątek - wydał rozkaz wymordowania wszystkich chłopców do 2 lat po tym jak dowiedział się, że narodził się przyszły król żydowski. Panował nad Judeą od ok. 40 r. p.n.e. 

Król Herod uważany jest za zorganizowanego i despotycznego władcę. Przyczynił się do Budowy portu w Cezarei i rozbudowy Drugiej Świątyni w Jerozolimie. Władca miał fobię dotyczącą zamachu na swoje życie co doprowadziło do tego, iż kazał zabić swoją żonę, trzech synów, brata i matkę, którą skazał na śmierć głodową w więzieniu. Naukowcy przypuszczają, że przyczyną złego stanu psychicznego króla była choroba nerek, z powodu której zmarł w cierpieniach."
train,"2005-04-13: Odroczenie pierwszej rozprawy ws. afery FOZZ

Pierwsza rozprawa w procesie osób oskarżonych o wyłudzenia kredytów została odroczona do 10 maja. Grzegorz Żemek, Janina Chim i 14 innych osób zostało oskarżonych o wyłudzenie ponad 80 milionów złotych z polskich banków.

Powodem odroczenia jest nieprzybycie Janiny Chim na dzisiejszy proces - nie została ona dowieziona na rozprawę z aresztu. Inny oskarżony jest w szpitalu i także nie mógł się stawić. Ponadto, Grzegorz Żemek złożył wniosek o odroczenie sprawy w związku z apelacją w procesie FOZZ. Sąd nie przychylił się jednak do tej prośby i odroczył sprawę jedynie do 10 maja.

Grzegorz Żemek odpowie przed Sądem Rejonowym w Stalowej Woli za zorganizowanie i kierowanie grupą przestępczą wyłudzającą kredyty. Janina Chim odpowie za działanie na szkodę spółek. Żemek został także oskarżony w sprawie działania na szkodę zakładów mięsnych w Nisku, gdy był szefem ich rady nadzorczej."
train,"Nustar będzie podglądał czarne dziury

W środę 13 czerwca 2012 o godzinie 16:00 czasu UTC wystartowała misja NuSTAR. Kosmiczne obserwatorium o nazwie NuSTAR amerykańskiej agencji kosmicznej NASA w dość nietypowy sposób wyniosła na orbitę okołoziemską trójstopniowa rakieta Pegasus XL, która wystartowała z samolotu nad Pacyfikiem. Było to tańsze rozwiązanie niż start rakiety nośnej bezpośrednio z platformy startowej na powierzchni Ziemi.

Satelitę NuSTAR zbudowano w zakładach firmy Orbital Sciences Corporation (OSC) w Dulles, w stanie Wirginia, gdzie go montowano, a następnie przetransportowano z bazy Vandenberg w Kalifornii na atol Kwajalein na Wyspach Marshalla, gdzie znajduje się amerykański poligon wojskowy. Następnie rakieta Pegasus XL została podwieszony pod kadłubem samolotu „Stargazer” zmodyfikowanej wersji samolotu Lockheed L-1011 który wyniósł rakietę z satelitą i zwolnił zaczepy na wysokości około 12 km nad Oceanem Spokojnym.

NuStar (Nuclear Spectroscopic Telescope Array) to pierwszy w historii teleskop kosmiczny, który będzie obserwował Wszechświat w zakresie promieniowania rentgenowskiego wysokoenergetycznego (8-80 keV) (tj. najbardziej przenikliwego tzw. ""twardego"" promieniowania rentgenowskiego) co pozwoli poznać wiele procesów jak opadanie materii na czarne dziury, pozostałości supernowych (m.in. pozostałości po supernowej SN 1987A), gwiazdy neutronowe oraz rozbłysków gamma, pozwoli poznać mechanizm zasilający relatywistyczne dżety w okolicach aktywnych galaktyk posiadających supermasywne czarne dziury w swoich centrach. Satelita będzie prowadził także badania atmosfery słonecznej (korony słonecznej) oraz rozbłysków słonecznych i spróbuje zweryfikować jedną z hipotez odnoszących się do ciemnej materii, a także powstawania i ewolucji galaktyk w tym poznamy też wygląd centrów galaktyk jak np. Cygnus X-1 oraz inne radioźródła np: Gwiazdę Krzemińskiego, Scorpius X-1 czy też Hercules X-1, którego odkrył satelita Uhuru w 1971 roku i zapoczątkował badania kosmiczne w zakresie astronomii rentgenowskiej.

Atmosfera ziemska pochłania promieniowanie rentgenowskie pochodzące z przestrzeni kosmicznej co uniemożliwia prowadzenie obserwacji bezpośrednio z powierzchni naszej planety.

Jak wyjaśnia prof. Fiona Harrison, kierownik naukowy misji z ramienia California Institute of Technology (Caltech) misja NuSTAR jest wyjątkowa, gdyż po raz pierwszy NASA otrzyma bardzo dokładne obrazy w zakresie wysokoenergetycznego (8-80 keV) promieniowania rentgenowskiego dzięki wysokiej czułości instrumentów, gdzie zastosowano nowatorskie rozwiązanie detektora promieniowania rentgenowskiego.

Misja NuSTAR posiada wyjątkowo skromny budżet jak na standardy kosmicznej astronomii, bo tylko 165 mln dolarów. Dla porównania, kosmiczny teleskop rentgenowski Chandra kosztował 2 mld dolarów.

NuSTAR jest satelitą serii ""small explorer"", zarządzanym przez Jet Propulsion Laboratory (JPL) dla Dyrektoriatu Misji Naukowych NASA. Za montaż i budowę sondy odpowiada Orbital Sciences Corporation. Przyrządy naukowe zbudowało konsorcjum złożone z: Caltech, JPL, Columbia University w Nowym Jorku, University of California, Goddard Space Flight Center, ATK-Goleta i Duński Uniwersytet Techniczny. NuSTAR będzie obsługiwany przez University of California Berkeley, a Włoska Agencja Kosmiczna (ASI) udostępniła swoją stację naziemną w Kenii."
train,"2010-09-03: XIV Warszawski Festiwal Nauki: zapowiedź

W dniach od 18 do 26 września 2010 odbędzie się XIV Warszawski Festiwal Nauki. Imprezę zainauguruje wykład „""Niejasne strony Wszechświata""” prof. dr hab. Krzysztofa Meissnera (18.09.2010 Nowa Aula w starym BUW, Krakowskie Przedmieście 26/28, godzina 18:00).

W ramach festiwalu odbywać się mają, podobnie jak w latach ubiegłych, wykłady, pokazy, spotkania, wystawy, wycieczki, debaty oraz konkursy. Poza Uniwersytetem Warszawskim współorganizatorami są różne instytucje kulturalno-oświatowe.
XIV Warszawski Festiwal Nauki: dzień pierwszy"
train,"2006-08-07: Deutschland Tour 2006: Voigt wygrał 6. etap

Niemiec Jens Voigt (Team CSC) wygrał najtrudniejszy, szósty etap, wyścigu Deutschland Tour. Jens Voigt po znakomitym finiszu na ostatnich metrach pokonał Levi Leipheimera (Gerolsteiner) i Andreya Kashechkina (Astana).
""Atrakcją"" dnia była długa ucieczka, zapoczątkowana na samym początku etapu przez Erika Zabela (Milram). Do Niemca dołączyli Matthew Hayman (Rabobank), Sebastien Rosseler (Quick Step) i Sebastian Lang (Gerolsteiner).

Ucieczka osiągnęła przewagę nawet 9 minut. Na samym początku podjazdu dnia, pod Hahtennjoch Pass, Hayman i Rosseler nie wytrzymali tempa ucieczki. Wkrótce potem ten drugi w ogóle wycofał się z wyścigu. Zabel i Lang kontynuowali eskapadę, na szczycie osiągając ok. sześciu minut.

Na kolejnych kilometrach przewaga nad peletonem prowadzonym przez CSC i Astanę ostro jednak malała. Para ostatecznie została dogoniona na 6,5 km przed metą. I wtedy właśnie rozpoczęła się rozgrywka finałowa. Najpierw pociągnął Totschnig, później zmienił go Schumacher, a po nich kierowanie przejął Cuesta z CSC. Decydujący ruch nastąpił jednak, gdy na czoło wyszedł Levi Leipheimer i nadał znakomite tempo, które wytrzymali tylko: Jens Voigt, Evgeni Petrov i Andrey Kashechkin. Niewiele zabrakło także Eddy'emu Mazzoleniemu

Na dwa kilometry przed metą jeszcze mocniej pociągnął Levi Leipheimer, nie dając szans Voigtovi i Petrovowi. W ostatniej chwili koło Leipheimera złapał Kashechkin i we dwóch odjechali od lidera wyścigu. Na 1400 metrów przed kreską mieliśmy pół-kilometrowy tunel. Ciemności chciał wykorzystać Andrey Kashechkin, atakując Leipheimera. Ten został z tyłu, ale Kazach nie wytrzymał własnego ataku i po chwili dogoniło go... trzech zawodników, bo całe to szarpanie wykorzystał doświadczony Voigt.

Tuż za tunelem atak ponowił Kashechkin, ale 400 metrów przed metą skutecznie skontrował go Jens Voigt, nie dając szansy rywalom. Drugie miejsce zajął Leipheimer, a trzecie Kashechkin.

Ta wiadomość pochodzi z serwisu sportowego Kolarstwo i Portalu Sport"
train,"Radzionków: otwarcie Centrum Dokumentacji Deportacji Górnoślązaków do ZSRR w 1945

W Radzionkowie otworzono Centrum Dokumentacji Deportacji Górnoślązaków do ZSRR w 1945.

Muzeum Górnośląskie w Bytomiu zaprezentowało w 2003 wystawę przygotowaną przez Biuro Edukacji Publicznej Instytutu Pamięci Narodowej w Katowicach, dotyczącą wywózki obywateli polskich z terenu Górnego Śląska do ZSRR w 1945. Wydarzenia te nie były do tej pory w żaden sposób upamiętnione. Na prośbę władz miasta Radzionkowa IPN przekazał całą ekspozycję jako bezterminowy depozyt centrum dokumentacji, powstającemu w budynku dawnego radzionkowskiego dworca kolejowego. Represje władz komunistycznych wobec ludności śląskiej to: aresztowania, internowania, egzekucje i wywózki do niewolniczej pracy na Wschodzie. Polscy górnicy, pojmani po wyjeździe z szychty na powierzchnię, trafiali do Donbasu i w okolice Karagandy w Kazachstanie. Szacuje się, iż Sowieci wywieźli ok. 50-60 tys. mieszkańców Górnego Ślaska. W otwarciu centrum wziął udział prezydent Rzeczypospolitej Polskiej Bronisław Komorowski."
train,"2008-03-08: Serbia: premier Vojislav Koštunica podał się do dymisji

Premier Serbii Vojislav Koštunica ogłosił w sobotę 8 marca, że podaje się do dymisji. Jako przyczyny swojej decyzji podał kryzys rządowy wynikający z ogłoszenia niepodległości przez Kosowo oraz różnice poglądów w koalicji rządzącej m.in. w sprawie współpracy Serbii z Unią Europejską.

Jak podaje serwis Gazeta.pl: """"Przewodniczący Demokratycznej Partii Serbii (DSS) pośrednio oskarżył swych proeuropejskich koalicjantów o poddanie sprawy Kosowa w zamian za lepsze stosunki z Zachodem, który poparł secesję tej dotychczasowej serbskiej prowincji.""""

Proeuropejskie partie koalicyjne: Partia Demokratyczna (DS), której przewodniczy prezydent Boris Tadić oraz niewielka liberalna partia G17 Plus, nie chcą wiązać sprawy Kosowa z rozmowami o współpracy z Unią Europejską. Z kolei skrajni nacjonaliści z Serbskiej Partii Radykalnej (SRS) oraz członkowie DSS uważają, że kraje UE powinny wycofać się z uznania niepodległości Kosowa, zanim Serbia rozpocznie rozmowy o członkostwie w UE.

Przedterminowe wybory parlamentarne przewidziane są na 11 maja. Tego samego dnia mają odbyć się w Serbii wybory samorządowe. 10 marca zbierze się serbski rząd w celu omówienia kwestii rozwiązania parlamentu."
train,"2008-01-29: Sikorski po spotkaniu z prezydentem

Szef MSZ Radosław Sikorski opuścił wczoraj posiedzenie unijnych ministrów spraw zagranicznych przed jego planowym zakończeniem. Powodem nagłego powrotu do Polski było pilne wezwanie Sikorskiego przez prezydenta.

Jak się dziś okazało, prezydent został wprowadzony w błąd przez pracowników Kancelarii Prezydenta. Lech Kaczyński został poinformowany, iż szef MSZ prosto z Kijowa planuje lecieć do Stanów Zjednoczonych. Radosław Sikorski twierdzi, że takie rozwiązanie nigdy nie było planowane i sekretariat MSZ poinformował o tym Kancelarię Prezydenta."
train,"2007-10-25: Nie wiadomo kiedy Prezydent Lech Kaczyński wygłosi zapowiadane orędzie do narodu

Jak informuje portal dziennik.pl od czasu przegranych przez PiS wyborów parlamentarnych nie można ustalić miejsca pobytu prezydenta Lecha Kaczyńskiego. Kancelaria prezydencka nie ujawnia oficjalnego planu zajęć głowy państwa.

Prezydent jeszcze nie spotkał się z przyszłym premierem Donaldem Tuskiem. Pracownicy jego kancelarii nie ujawniają mediom, co się dzieje z Lechem Kaczyńskim. Nie wiadomo kiedy prezydent wygłosi orędzie do narodu, o którym mówił zaraz po głosowaniu. Od czasu ogłoszenia wyników wyborów w imieniu prezydenta wypowiadali się jedynie premier Jarosław Kaczyński i prezydencki minister Michał Kamiński. 

Prezydent powinien, zgodnie ze zwyczajem, zaraz po wynikach spotkać się z szefem zwycięskiego ugrupowania w celu ustalenia szczegółów przekazania władzy. Do tej pory jedynym konkretnym sygnałem z kancelarii prezydenta była informacja o wyznaczeniu na 5 listopada terminu posiedzenia Sejmu i Senatu."
train,"Mozilla wydała Firefoksa 4.0 i zapowiada 16-tygodniowy cykl wydawniczy

22 marca 2011 roku wydano nową wersję przeglądarki internetowej Mozilla Firefox oznaczoną numerem 4.0. Prace nad czwartą wersją Firefoksa trwały 1 rok 8 miesięcy i 6 dni. Jednocześnie fundacja przedstawia plany odnośnie przyszłych wydań swojej przeglądarki. Według harmonogramu sformułowanego na początku tego roku, Mozilla zaplanowała jeszcze trzy duże wydania Firefoksa w 2011 roku, osiągając tym samym wersję oznaczoną numerem 7.

Nowa wersja przeglądarki WWW jest oparta na platformie Gecko 2.0 i cechuje się sześciokrotnie wydajniejszą obsługą JavaScriptu względem poprzedniego wydania, nowymi możliwościami przydatnymi twórcom witryn i dodatków, takimi jak: obsługa sprzętowej akceleracji i technologii HTML5, a także kompletnie przebudowanym interfejsem użytkownika.

Development Process – krótkie cykle wydawnicze.

Dokument ""Development Process"", w którym zawarto informacje o skróceniu cyklu wydawniczego, jest wczesnym szkicem i należy go traktować jako propozycję, a nie plan docelowy. Opisuje on 16-tygodniowy cyk wydawniczy, w czasie którego poprawki będą spływać do kodu w kilku etapach. Wieloetapowy proces przypomina model rozwoju Chrome’a. Nowy kod będzie w pierwszej kolejności włączany do mozilla-central, po ustabilizowaniu nowych funkcji kod zostanie włączony do repozytorium experimental i beta.

Poszczególne poziomy rozwoju będą obsługiwane przez różne repozytoria. Funkcje będą musiały być implementowane w przedziałach tak, by Mozilla mogła szybko włączać poszczególne funkcje oznaczone jako gotowe do finalnego wydania. Według szacunków Mozilli nocne wydania rozwojowe z gałęzi mozilla-central będą testowane przez grupę około 100 000 programistów Firefoksa i współpracowników gotowych stawiać czoła wadliwemu działaniu pewnych funkcji i częstym zmiano interfejsu.

Wydania eksperymentalne będą testowane przez grupę liczącą około 1 miliona użytkowników, w szczególności Web-deweloperów chcących przetestować obsługę standardów oraz twórców dodatków dla Firefoksa chcących sprawdzić nowości w API przeglądarki. Wydania oznaczone jako beta, będą przeznaczone do ogólnych testów. Mozilla szacuje grupę testerów tego typu wersji na co najmniej 10 milionów użytkowników. Obecnie liczba użytkowników wszystkich wersji rozwojowych jest znacznie mniejsza niż zakładana przez Mozillę w szkicu Development Process.

Nie do końca jasny jest zakładany wzrost liczby testerów kompilacji dystrybuowanych przez kanały nightly, experimental i beta. Dla porównania, w listopadzie ubiegłego roku, Mozilla pokazała diagram, na którym widać 20 000 testerów wersji nightly, 800 000 beta-testerów Firefoksa 4 i około 400 milionów użytkowników. Na razie nie znana jest przyczyna tych rozbieżności, jednak na etapie planowania mogą wynikać z wielu powodów, jakie Mozilla ujawni w przyszłości.

Mozilla zdecydowała się już na przejście z półautomatycznych aktualizacji (wykrywanie i pobieranie, ale instalacja po potwierdzeniu przez użytkownika) na zautomatyzowane, ciche aktualizacje zawierające małe poprawki dla Firefoksa 4. Niemniej użytkownicy będą mieli możliwość przełączenia się w tryb ręcznych aktualizacji."
train,"2007-06-29: Wizyta Komisarza Praw Człowieka Rady Europy w Polsce

Jarosław Kaczyński rozmawiał z Komisarzem Praw Człowieka Rady Europy Thomasem Hammarbergiem na temat przestrzegania praw człowieka w Polsce i Europie.

„Cieszę się, że od ośmiu lat funkcjonuje w Europie instytucja, która przyczynia się do tego, by te prawa były lepiej chronione” - podkreślił Jarosław Kaczyński.

Tematem rozmów był przede wszystkim problem przepełnionych więzień w Polsce oraz kwestia szanowania praw homoseksualistów. Jak powiedział premier „Przepełnione więzienia wynikają z podjętej przez nasz rząd zaostrzonej walki z przestępczością” i dodał, że zależy mu na tym, by w przyszłości polskie zakłady karne osiągnęły europejskie standardy.

Ponadto premier zapewnił Hammarberga, że „W naszym kraju legalnie funkcjonują gejowskie kluby, homoseksualna literatura i prasa. Nie ma żadnych ograniczeń. Z drugiej strony nie ma państwowej afirmacji dla tego typu zachowań. Jest różnica między afirmacją a tolerancją”.

Hammarberg odpowiedział na to, że Rada Europy nie chce propagować odmiennego stylu życia i zabiega tylko o to, by ludzie o innych poglądach mieli prawo je wyrażać."
train,"2008-01-30: Deklaracja na rzecz wolnej edukacji

Serwis 7thguard.net informuje o ogłoszonej na całym świecie Kapsztadzkiej Deklaracji Otwartej Edukacji. Kapsztadzka Deklaracja Otwartej Edukacji to wezwanie do wolnego i otwartego udostępniania materiałów edukacyjnych w internecie

Stworzyło ją kilkadziesiąt uczelni i organizacji pozarządowych działających na rzecz polepszenia dostępności i jakości edukacji na świecie. Koalicja nauczycieli, studentów, fundacji i pionierów internetu ruszyła z kampanią, której celem jest wywołanie głębokich zmian w edukacji. Wizja otwartej edukacji ma swoje korzenie w filozofii Open Source i Wikipedii oraz społeczności z nimi związanych."
train,"2009-06-25: Katowice: inauguracja II edycji Międzynarodowego Festiwalu Sztuki Naiwnej ""NIKISZ-FOR""

W dniu 26 czerwca 2009 roku, o godzinie 18.30 w Galerii Szyb Wilson w Janowie - Nikiszowcu przy ul. Oswobodzenia 1, nastąpi uroczyste otwarcie II edycji Międzynarodowego Festiwalu Sztuki Naiwnej ""NIKISZ-FOR"".

W pierwszym dniu festiwalu zostanie otwarta wystawa, na której zaprezentowane zostaną prace 130 artystów z Polski i ze świata. Będą to m.in.: rzeźby, malarstwo, tapiseria, malowanie na kamieniu, ceramika i rękodzieło. Wystąpi również teatr Frico-coco i zespół z Bielska-Białej Grupa Furmana."
train,"2010-05-31: Niemcy: Prezydent Horst Köhler ustępuje

Prezydent Niemiec, Horst Köhler, poinformował dziś o natychmiastowym ustąpieniu ze stanowiska. Uzasadnił to kontrowersjami wokół swojej wypowiedzi na temat interwencji wojskowej w Afganistanie i ewentualnym militarnym zabezpieczaniu interesów gospodarczych Niemiec.

Jego obowiązki tymczasowo przejmie szef Bundesratu, drugiej izby parlamentu federalnego Niemiec, tj. socjaldemokrata Jens Böhrnsen. W obwieszczaniu decyzji prezydentowi Niemiec towarzyszyła żona - Eva Luise, zaś on sam miał łzy w oczach.

Powód: wywiad radiowy.

Powodem ustąpienia jest wywiad radiowy, którego Jens Böhrnsen udzielił tuż po swojej wizycie w bazie sił niemieckich w Afganistanie. Stwierdził w nim, iż użycie Bundeswehry może być konieczne do zabezpieczenia niemieckich interesów gospodarczych. Jego rzecznik prasowy oświadczył później, że nie chodziło o misję w Afganistanie, tylko inne interwencje, m. in. w Somalii, gdzie wojska zabezpieczają morskie drogi handlowe przed piratami."
train,"2007-07-11: 622 tys. zł kary za zmowę cenową dla Röben Ceramika Budowlana

622 tys. zł kary zapłaci Röben Ceramika Budowlana za zmowę cenową z dwudziestoma firmami sprzedającymi materiały budowlane – podało do wiadomości biuro prasowe Urzędu Ochrony Konkurencji i Konsumentów.

Według prezesa UOKiK, Röben - producent dachówek ceramicznych był inicjatorem ""nielegalnego porozumienia"", a ""bezprawna praktyka"" trwała kilka miesięcy.

Spółka ustaliła z odbiorcami hurtowymi warunki promocji na dachówkę miedzianą Röben. W zamian za sprzedaż produktu w określonej cenie (27,49 zł/m²) dystrybutorzy otrzymywali rabat do 40%. Promocja miała obowiązywać od lipca do końca września 2005 roku lub do wyczerpania zapasów.

""Jednocześnie spółka w przesłanej propozycji zwróciła się do hurtowników o akceptację warunków w niej zawartych. Brak zgody na udział w promocji lub sprzedaż w innej, niż ustalona, cenie mógł skutkować wstrzymaniem dostawy. W rzeczywistości koszty zawartego niezgodnie z prawem porozumienia ponieśli wszyscy uczestnicy rynku. Sprzedawcy zostali pozbawieni zdolności do kształtowania cen sprzedawanych produktów, a konsumenci wyboru najtańszego produktu"" - napisano komunikacie UOKiK.

Zawarte porozumienie w rzeczywistości oznaczało ustalenie sztywnej ceny detalicznej dachówki, sądzi prezes UOKiK.

Urząd zdecydował, że dystrybutorzy sprzedający materiały budowlane nie będą ukarani. Decyzja nie jest ostateczna. Przedsiębiorcom przysługuje prawo odwołania się od niej do Sądu Ochrony Konkurencji i Konsumentów.

Zarząd Röben poinformował, że firma będzie się odwoływać od decyzji UOKiK."
train,"W Rzymie zmarł nagle abp Józef Życiński

Katolicki metropolita lubelski Arcybiskup Józef Życiński zmarł nagle w Rzymie. Do Wiecznego Miasta arcybiskup pojechał w minioną niedzielę na sesję Kongregacji ds. Wychowania Katolickiego. Informacja o śmierci metropolity lubelskiego została potwierdzona przez pracownika domu dla księży Casa del Clero w którym arcybiskup mieszkał w Rzymie.

Według relacji sekretarza arcybiskupa Życińskiego księdza Tomasza Adamczyka, który towarzyszył mu w podróży do Watykanu, abp Życiński w dniu swojej śmierci od rana normalnie pracował oraz odbył kilka ważnych spotkań. Wczesnym popołudniem wraz ze swoimi współpracownikami zjadł obiad. W czasie posiłku był rozmowny i nie dawał żadnych oznak złego samopoczucia. Po obiedzie arcybiskup udał się do swego pokoju na krótki odpoczynek. Zwłoki arcybiskupa odkryli lubelscy księża pracujący w Rzymie, z którymi biskup miał się spotkać po południu.

Biuro prasowe Konferencji Episkopatu Polski podało, iż prawdopodobną przyczyną śmierci był wylew krwi do mózgu.

Na wieść o nagłej śmierci abp. Józefa Życińskiego, lublinianie spontanicznie zbierali się na modlitwie w jego intencji w katedrze i w kościele Świętego Ducha w Lublinie.

Józef Życiński urodził się 1 września 1948 w Nowej Wsi koło Piotrkowa Trybunalskiego. W 1966 ukończył I Liceum Ogólnokształcące im. Bolesława Chrobrego w Piotrkowie Trybunalskim. Studiował w Wyższym Częstochowskim Seminarium Duchownym w Krakowie. Święcenia kapłańskie otrzymał w 1972 w Częstochowie. W 1976 r. uzyskał stopień naukowy doktora teologii na Wydziale Teologicznym w Krakowie. Drugi stopień doktora, uzyskał na Akademii Teologii Katolickiej w Warszawie. Pracę Habilitacyjną ""Prostota i dyskonfirmowalność jako kryteria heurystyczne w kosmologii relatywistycznej"" obronił w 1980 roku. Od 4 listopada 1990 był biskupem diecezji tarnowskiej, a od 14 czerwca 1997 arcybiskupem metropolitą lubelskim. Jako biskup lubelski pełnił urząd Wielkiego Kanclerza Katolickiego Uniwersytetu Lubelskiego.

Arcybiskup Życiński był członkiem Watykańskiej Kongregacji ds. Wychowania Katolickiego oraz Papieskiej Rady ds. Kultury.
Był także przewodniczącym Rady Programowej Katolickiej Agencji Informacyjnej. Był członkiem Europejskiej Akademii Nauki i Sztuki w Salzburgu, Rosyjskiej Akademii Nauk Przyrodniczych oraz Komitetu Biologii Ewolucyjnej i Teoretycznej Polskiej Akademii Nauk. Metropolita Lubelski zasiadał także w Radzie Naukowej Fundacji Johna Templetona, która co roku przyznaje najwyższe naukowe nagrody naukowe określane potocznie mianem „teologicznego Nobla”.

Jako biskup i duszpasterz Józef Życiński słynął z wielkiej otwartości i zaangażowania. Regularnie prowadził audycję ""Pasterski kwadrans"" w regionalnym radiu katolickim eR. Podczas swojej audycji dzielił się swoimi przemyśleniami i refleksjami, a co roku dzielił się także sprawozdaniami finansowymi zarządzanej przez siebie diecezji. Był także felietonistą ""Tygodnika Powszechnego"" do którego co tydzień pisał refleksje biblijne."
train,"2008-09-04: Awaria sieci Era

Przez ponad godzinę abonenci sieci Era i część Heyah nie mogli dzwonić ani wysyłać SMS-ów. Na wyświetlaczu pojawiała się informacja o nieaktywnej karcie SIM.

Rozmowy były przerywane, telefony traciły zasięg a na wyświetlaczach pojawiał się komunikat, że karta SIM jest nieaktywna. Nie można było się nigdzie dodzwonić, w tym także do biura obsługi klienta, który również nie działał.

Nie jest znana liczba abonentów, którzy mieli problem z siecią. Portal Alert24.pl podaje, że sieć nie działała w trzech województwach: warmińsko-mazurskim, lubelskim i dolnośląskim. Wiadomo jednak, że problem mieli także mieszkańcy województwa mazowieckiego.

Jak informuje biuro prasowe Ery, były to tylko przejściowe problemy techniczne, które utrudniały połączenia tylko niektórym klientom. Obecnie wszystko jest w porządku."
train,"2007-09-22: Przy Samoobronie funkcjonuje grupa byłych wojskowych?

Andrzej Lepper współpracuje z grupą przeszkolonych byłych oficerów Ludowego Wojska Polskiego, którzy pomagają mu w kampanii wyborczej. Mają przygotować „haki” na przeciwników Samoobrony, m.in. Marka Borowskiego i Julię Piterę.

Sam Lepper w rozmowie z „Wprost” potwierdza, że przy Samoobronie funkcjonuje grupa byłych wojskowych. Czym konkretnie się zajmują? ""Doradzają!"" - powiedział lider Samoobrony. Z kolei Janusz Maksymiuk, który miałby prawdopodobnie być koordynatorem wojskowych doradców, zaprzecza. ""Nie mamy żadnej grupy hakowej. Materiały spontanicznie przynoszą nam dobrzy ludzie"" - wyjaśnił.

Na niedawnej konferencji prasowej Lepper przedstawił materiały dotyczące finansowania Porozumienia Centrum i Fundacji Prasowej ""Solidarność"", które miały być ""gwoździem do trumny"" premiera. Tłumaczył, że otrzymał je od posła PiS. Z informacji „Wprost” wynika jednak, że to materiały przygotowane przez wojskowych."
train,"2008-01-28: Piraci z internetów na Chłodnej

5 lutego 2008 w Warszawie w Starej Drukarni na ul. Ogrodowej 31/35 (w pobliżu Klubokawiarnii Chłodna 25) o godzinie 19.00 odbędzie się spotkanie pt. “Piraci z internetów. Kino, prawo, kultura”, poświęcone trudnym w dobie internetu związkom kinematografii i praw autorskich.

Spotkanie otworzy polska premiera dokumentu pt. “Steal This Film 2″, poświęconego kwestii kulturowych i społecznych skutków kopiowania kultury w internecie. Według twórców filmu wymiana plików z pomocą sieci peer-to-peer stanowi radykalnie nową formę dystrybucji, która zakłóca istniejący obieg kultury - a jednocześnie nie da się już jej powstrzymać. Udostępniony na początku tego roku film, przygotowany przez grupę działaczy “The League of Noble Peers”, sam jest przykładem legalnej dystrybucji z pomocą sieci.

Po projekcji odbędzie się dyskusja na temat nowatorskich sposobów produkcji i dystrybucji kultury na przykładzie kinematografii oraz związanych z tymi nowościami nadziejami i zagrożeniami. Odbędą się rozmowy m.in. o stanie prawa w Polsce: o trudnościach wynikających z obecnego kształtu prawodawstwa; o sposobach odpowiedniej regulacji nowych technologii; oraz o możliwości wspierania sfery tak zwanej sfery wolnej kultury - opartej na swobodnej wymianie i zapożyczaniu twórczości. Pojawią się też wątki takie jak spór wokół istnienia serwisów z napisami do filmów, udostępnianie w internecie archiwów filmowych czy działania polskich twórców starających się wykorzystać możliwości, jakie otwierają nowe media.

Dyskusję poprowadzi Alek Tarkowski (Creative Commons, ICM UW). Gośćmi spotkania będą Dawid Marcinkowski, reżyser interaktywnego sieciowego projektu filmowego “Sufferosa”, Jakub Duszyński, dyrektor artystyczny w Gutek Film oraz prawnik Krzysztof Siewicz (Kancelaria Prawna Grynhoff Woźny Maliński, Creative Commons Polska).

Wstęp na spotkanie jest bezpłatny."
train,"2010-06-22: Wybory prezydenckie 2010: oficjalne wyniki pierwszej tury i relacja z wieczoru wyborczego w Poznaniu

Państwowa Komisja Wyborcza ogłosiła oficjalne wyniki pierwszej tury wyborów prezydenckich. Bronisław Komorowski zdobył 41,54% głosów, a Jarosław Kaczyński – 36,46%. Ci dwaj kandydaci zmierzą się w II turze, która odbędzie się 4 lipca. Frekwencja wyniosła 54,94%. Relacja z wieczoru wyborczego zorganizowanego przez wielkopolski sztab kandydata PO.

W poniedziałek na krótko przed godz. 22.00, ponad 24 godziny od zakończenia głosowania, Państwowa Komisja Wyborcza ogłosiła oficjalne wyniki. Komorowski nieznacznie górą, zaraz za nim Kaczyński, który zdobył zaledwie 5,08% mniej głosów. Wysoki wynik Napieralskiego (13,68%) i porażka Pawlaka (1,75%), którego wyprzedził Korwin-Mikke (2,48%).

Wyborcze przesilenie.

W niedzielny wieczór sztaby wyborcze kandydatów w największych miastach gotowe były na ogłoszenie wstępnych wyników wyborów prezydenckich. Nie inaczej w Poznaniu – wieczór wyborczy wielkopolskiego sztabu Bronisława Komorowskiego zorganizowano w sąsiedztwie siedziby partii, w Wyższej Szkole Handlu i Usług. Godzina 20.00 – mija wyczekiwany przez wszystkich moment ogłoszenia wstępnych wyników. Komorowski według Millward Brown SMG/KRC osiąga 45,7% głosów. Kaczyński 12% mniej.

– ""Jestem zadowolony z sukcesu Komorowskiego"" – zaznacza Rafał Grupiński, przewodniczący wielkopolskiej Platformy Obywatelskiej – ""z tego, że wygrał i z tego, że wygrał zdecydowaną przewagą głosów, że jest faworytem drugiej tury. To rzeczy niezwykle ważne. Myślę, że potrzebna nam jest mobilizacja frekwencyjna, jeśli chodzi o drugą turę."" – dodaje.

– ""Myślę, że w drugiej turze będzie 60 do 40%"" – obstawia wyniki drugiej tury Ryszard Grobelny, prezydent Poznania. – ""Czy jestem zadowolony? Tak, ale z lekką nutką żalu, że nie skończyło się to wszystko w pierwszej turze. Myślę, że wielu tutaj w Wielkopolsce na to liczyło. Ale liczy się zwycięstwo. Liczy się to, że rzeczywiście jest wiele milionów Polaków popierających Komorowskiego.""

Krótko wyniki komentuje Jadwiga Rotnicka, senator RP: – ""Muszę powiedzieć, że byłabym w euforii, gdyby było to ponad 50%. Ale jestem zadowolona z tych wyników. Ich rozkład daje nam duże nadzieje na to, że druga tura będzie nasza.""

– ""Wszyscy, moim zdaniem, zdaliśmy egzamin"" – ocenia pochodzący z Kalisza poseł Adam Szejnfeld. – ""Mniej więcej na tym poziomie szacowaliśmy wynik Bronisława Komorowskiego. Pierwsza tura nie rozstrzygnęła sprawy. Ale Ci, którzy znają się na matematyce – także tej wyborczej – wiedzieli, że jest to raczej niewykonalne. Znowuż ci, co się znają na wyborczej matematyce wiedzą, że większość z tych, którzy głosowali na innych kandydatów niż ta pierwsza dwójka, zdecydują się – w mojej ocenie, według badań również – oddać głos na Bronisława Komorowskiego. To powinno zapewnić już takie bezpieczne zwycięstwo – i to z dużą przewagą w drugiej turze.""

Wyborczy „błąd systematyczny”.

Wszyscy w sztabie byli zadowoleni ze wstępnych wyników wyborów. Nikt zdawł się nie wiedzieć o zaskakujących różnicach w wynikach wstępnych sondaży różnych ośrodków badawczych. Komorowski według TNS OBOP (sondaż dla TVP) zdobył 41,2%, a Kaczyński – 35,8%.

Różnica między oboma sondażami jest znacząca. Instytut Millward Brown SMG/KRC, który prognozował wyniki dla TVN i TVN24, oszacował wynik Kaczyńskiego o 3,5% niższy niż OBOP, a Komorowskiego – aż o 4,5% wyższy. To właśnie dane TNS OBOP były najbliższe ostatecznym wynikom (różnica odpowiednio: 0,3% i 0,6%).

Z czego wynikają tak wysokie różnice w badaniach szacunkowych obu ośrodków badawczych? W badaniu SMG/KRC ok. 7% osób spośród 6 tys. przepytanych telefonicznie odmówiło wskazania „swojego kandydata”. Okazało się, jak zaznaczył w TVN24 Wojciech Hołdakowski z SMG/KRC, że te osoby nie rozłożyły się w próbie proporcjonalnie, tylko „skrzywiły się” w stronę kandydata PiS-u. Błąd ten nazywany jest „systematycznym” i, jak wielu zauważa, w tej sytuacji objawił się bardzo silnie. Do tego często dochodzą zwykłe błędy statystyczne.

– ""Ten błąd jest za duży. To nie jest wynik, który nas zadowala"" – przyznał Hołdakowski i zapewnił, że w drugiej turze nie dojdzie do tak znaczących uchybień: – ""Na drugą turę planujemy badanie najbardziej dokładne z możliwych, czyli typu exit poll"" (wyborcy odpowiadają przed lokalami wyborczymi, tuż po wyjściu z głosowania).

„Bastion PO” nie zawiódł.

O ile w kraju wyniki wyborów rozkładają się mniej więcej równomierne pomiędzy obu faworytów, o tyle w Poznaniu kandydat PO miażdżąco pokonał swego rywala – 59,43% do 21,98%. W całym województwie różnica była nieco mniejsza, acz nadal znacząca – 47,0% do 28,38%. Frekwencja w Poznaniu przekroczyła 65%, a w Wielkopolsce – 55%.

Rafał Grupiński, zapytany o to, czy jest zadowolony z działań regionalnego sztabu wyborczego Bronisława Komorowskiego potwierdza: – ""Jestem zadowolony. Przechodziliśmy w czasie kampanii zmianę władz regionu – wiadomo, że jak się zmienia konie w biegu, to zawsze jest kłopot. Udało się to zrobić bardzo dobrze. Błyskawicznie wymieniliśmy sztab. Zaczęliśmy działać bardzo dynamicznie. Chociażby tzw. „Blue Tour”, czyli nasze błękitne autobusy i „door-to-door” pokazały, że jesteśmy w Wielkopolsce bardzo zmobilizowani, że ta kampania jest dobrze prowadzona."""
train,"2005-08-13: SLD: Zobowiązania dla kandydatów na parlamentarzystów

Parlamentarni kandydaci Sojuszu Lewicy Demokratycznej muszą podpisać zobowiązanie, ze nie będą atakować innych kandydatów z tej partii. Jak twierdzi jeden z kandydatów Sojuszu do parlamentu, de facto będzie to uniemożliwiać krytykę nowych władz ugrupowania.

Władze SLD na zarzuty odpowiadają, że można je krytykować, ale na forum wewnętrznym partii. W ten sposób chcą uniknąć krytyki, jaka ich spotkała ze strony Leszka Millera i Jóżefa Oleksego, którzy nie zostali dopuszczeni do kandydowania do Sejmu.

Ofiarą nowego zarządzenia padł już wojewoda kujawsko-pomorski Romuald Kosieniak, który proponując przeniesienie Urzędu Marszałkowskiego z Torunia do Bydgoszczy spowodował konflikt między konkurującymi ze sobą miastami."
train,"2007-06-15: Sarkozy proponuje plan wzmocnienia Polski

""Usłyszeliśmy od francuskiego prezydenta propozycję, które mogą się przyczynić do sukcesu szczytu w Brukseli"" - powiedział wiceminister w Kancelarii Premiera Andrzej Sadoś.

Jak na razie propozycja jest tajemnicą.

""Każde niepotrzebne słowo mogłoby skomplikować proces szukania konsensusu. Ale każde stanowisko musi być uwzględnione chociażby częściowo"" - mówił Nicolas Sarkozy. Lech Kaczyński zapowiedział, że w najbliższą niedzielę polscy i francuscy negocjatorzy zaczną pracować nad szczegółami kompromisu.

Prezydent Francji prawdopodobnie znalazł sposób na wzmocnienie pozycji Polski, bez ruszania systemu podwójnej większości, popieranego przez większość państw Unii. Zdaniem ekspertów sposobów na wzmocnienie pozycji Polski jest kilka. Jeden z nich to tzw. kompromis z Joaniny, który umożliwia blokowanie unijnych decyzji.

""Na razie jest to mechanizm nieskuteczny. Żeby działał, trzeba by usunąć zapis, że blokowanie jest możliwe tylko przez rozsądny czas, a sam mechanizm musiałby być wpisany do traktatu"" - powiedział Konrad Szymański, eurodeputowany PiS.

""Myślę, że Polska będzie miała przyjaciela na tym i kolejnych szczytach Unii"" - stwierdził wiceprzewodniczący Parlamentu Europejskiego Adam Bielan z PiS. O sukcesie mówi polski negocjator Marek Cichocki."
train,"2007-09-15: Szczecin: za pobicie Dobrzyńskiego pół roku prac społecznych

Szczeciński sąd rejonowy skazał 33-letniego mężczyznę na pół roku ograniczenia wolności za pobicie posła PiS Leszka Dobrzyńskiego. Bójka miała miejsce w nocy ze środy na czwartek.

""Ograniczenie wolności polega na obowiązku wykonania przez skazanego 20 godzin prac społecznych w miesiącu przez okres pół roku. Cel prac zostanie wskazany przez sąd"" - poinformowała Elżbieta, rzecznik prasowy Sądu Okręgowego w Szczecinie.

Sąd rozpatrzył sprawę w trybie przyspieszonym, gdyż popełniony czyn miał charakter chuligański.

Sprawca bójki musi również zapłacić tysiąc złotych na rzecz poszkodowanego Leszka Dobrzyńskiego."
train,"2008-06-21: Zakończyły się obchody 55 rocznicy otwarcia Instytutu Technicznego Wojsk Lotniczych

20 czerwca 2008 Prezydent Rzeczypospolitej Polskiej Lech Kaczyński wraz z małżonką wzięli udział w uroczystości z okazji 55-lecia Instytutu Technicznego Wojsk Lotniczych.

Podczas uroczystości Ryszard Kaczorowski, ostatni Prezydent RP na Uchodźstwie odebrał z rąk Przewodniczącego Rady Naukowej i Dyrektora Instytutu tytuł Honorowego Członka Rady Naukowej Instytutu Technicznego Wojsk Lotniczych.

Prezydenci Lech Kaczyński i Ryszard Kaczorowski odsłonili również pamiątkową płytę w hołdzie twórcom polskiej lotniczej myśli technicznej."
train,"2007-08-25: Ewa Junczyk-Ziomecka: warto przełamywać stereotypy

24 sierpnia 2007 r. w Kancelarii Prezydenta RP odbyło się spotkanie Podsekretarz Stanu Ewy Junczyk-Ziomeckiej z przedstawicielami amerykańskich środowisk żydowskich, przebywających w Polsce na zaproszenie Forum Dialogu Między Narodami. W spotkaniu uczestniczył także Przewodniczący Forum Andrzej Folwarczny.

Minister Junczyk-Ziomecka powiedziała na początku spotkania: „Cieszę się, że mogę gościć kolejną grupę, którą zaprosił Pan Folwarczny. Według mojego doświadczenia jest to najlepszy sposób na poznanie Polski i przełamanie stereotypów, zwłaszcza, że większość z tych, którzy przyjeżdżają do Polski, wraca potem jeszcze raz. Mam nadzieję, że jest to dla Państwa udana wizyta”.

Ewa Junczyk-Ziomecka nakreśliła zebranym gościom mapę stosunków polsko-żydowskich, kładąc nacisk na dużą ilość wydarzeń kulturalnych. Zwróciła przy tym uwagę, że wiele z tych inicjatyw ma charakter zupełnie oddolny – organizowane są przez lokalnych pasjonatów, władze samorządowe, szkoły i młodzież. Jako przykład podała zbliżający się w Warszawie Festiwal „Warszawa Singera” oraz niedawne spotkanie młodzieży polskiej, niemieckiej i izraelskiej w Gołdapi.

„Ludzie, którzy nie znają Polski ani jej historii często skazani są na jej dwa skrajne obrazy: z jednej strony Holokaust a z drugiej – odradzanie się żydowskiej społeczności. Natomiast między tymi obrazami znajdują się osoby poszukujący własnej tożsamości. Tożsamości ich ojczyzny także. W Polsce – jest największa ilość wydarzeń poświęconych kulturze żydowskiej niż w jakimkolwiek innym kraju europejskim. Tu odbywa się najważniejszy festiwal na krakowskim Kazimierzu, tu wydaje się najwięcej książek. Ludzie oczywiście dalej jeżdżą i będą jeździć do Auschwitz – i bardzo dobrze. Ale zmienia się, choć powoli, obraz Polski-cmentarza, który jeszcze niedawno był jedynym, jaki mógł zaistnieć w zbiorowej świadomości”.

Zebranych interesowały ponadto dwa zagadnienia: restytucja mienia oraz działalność Radia Maryja. Ewa Junczyk-Ziomecka wyjaśniła zebranym, że mówienie o „restytucji mienia żydowskiego” jest niewłaściwe, gdyż pomija fakt, że dotyczy ona ogromnej grupy obywateli polskich, pośród której Żydzi stanowią jedynie część. „Takie stawianie sprawy daje oręż do ręki antysemitom twierdzącym, że jest to wyłącznie kwestia żydowska, co nie jest prawdą” – kontynuowała. Jak stwierdziła, „prawo nie dzieli obywateli ze względu na ich pochodzenie etniczne, dlatego też niezwykle trudna sytuacja rekompensat nie wynika z tego, że Żydzi są częścią grupy domagającej się odszkodowań”.

Ewa Junczyk-Ziomecka przypomniała, iż Prezydent Lech Kaczyński już kilkakrotnie jasno oświadczał, że w Polsce nie ma miejsca na antysemityzm, a jego przejawy zawsze spotykają się z ubolewaniem prezydenta – m.in. po zbezczeszczeniu cmentarza żydowskiego w Częstochowie na początku sierpnia Lech Kaczyński wystosował list do przedstawicieli częstochowskich Żydów potępiający sprawców tego czynu.

Na zakończenie spotkania minister oświadczyła: „Dziękuję Wam i cieszę, się że jesteście w Polsce. Chciałabym jeszcze powiedzieć Państwu, że kiedy zaczynaliśmy tak ważny dla stosunków polsko – żydowskich projekt Muzeum Historii Żydów Polskich, także natrafialiśmy na wielkie opory. Wiele osób z zagranicy, wśród nich wielu Żydów, nie chciało nawet myśleć, że takie muzeum mogłoby powstać w Polsce. Dopiero dzięki stałym, ale niezwykle trudnym kontaktom, spotkaniom i rozmowom, udało się przełamać nieufność. To z kolei zaowocowało pierwszymi przyjazdami do Polski i konfrontacją: z jednej strony z tragicznymi wspomnieniami, ale z drugiej z czymś zupełnie nowym i budzącym nadzieję. To nauczyło mnie, że najważniejsze w relacjach między narodami są osobiste relacje między ludźmi, rozmowa z nimi, pomimo tego, że zazwyczaj jest to trudne. Dlatego cieszę się, że dane jest mi tu z Wami być. Dotykać, widzieć i słyszeć. Mamy ogromną szansę jeśli będziemy się nawzajem wspierać”.

Kończąc spotkanie przewodniczący Fundacji Forum Między Narodami, Andrzej Folwarczny, podziękował Ewie Junczyk-Ziomeckiej za jej dotychczasową pracę na rzecz umacniania relacji polsko-żydowskich."
train,"2006-05-19: ""Samoobrona Dzieciom"" od 3 lat jeszcze nikomu nie pomogła

We wrześniu 2003 roku powstała fundacja ""Samoobrona Dzieciom"", założona przez polityków Samoobrony. Jej cele statutowe to pomaganie dzieciom ubogim, chorym i niepełnosprawnym, ale od początku istnienia organizacja nie wydała na to ani złotówki.

Jak pisze ""Rzeczpospolita"", fundacja powstała pod egidą Andrzeja Leppera, a w jej władzach zasiadają politycy Samoobrony, w tym wiceszef partii Krzysztof Filipek. Gazeta dotarła do sprawozdań finansowych fundacji i okazało się, że nie realizuje ona celów – na swoje zadania nie wydaje żadnych pieniędzy.

W sprawozdaniu finansowym fundacji za 2003 czytamy: ""Stan konta bankowego - 0,00 zł"". W następnym roku sytuacja się powtarza. Lider Samoobrony w rozmowie z ""Rzeczpospolitą"" tłumaczy: ""Zawiesiłem działalność. Po problemach Jolanty Kwaśniewskiej zacząłem się bać darowizn z podejrzanych źródeł""."
train,"2008-11-08: Zmarł Mieczysław Rakowski

Nie żyje polski polityk oraz dziennikarz Mieczysław Rakowski. Premier cierpiał na nowotwór, miał 81 lat, zmarł w jednym z wojskowych szpitali.

Rakowski był politykiem związanym od samego początku z PZPR. Od 1958 roku pracował w tygodniku ""Polityka"", początkowo jako zastępca, a później jako redaktor naczelny. W latach 1972-1989 był posłem na Sejm Polskiej Rzeczpospolitej Ludowej. W latach 1981-1985 był wicepremierem w rządzie Wojciecha Jaruzelskiego. W tym samym czasie zasiadał w Komisji Rady Ministrów ds. Dialogu ze Związkami Zawodowymi. 27 września 1988 roku został premierem zastępując Zbigniewa Messnera.
Podczas pełnienia przez niego stanowiska rozpoczęły się reformy ustrojowe. Brał udział w obradach Okrągłego Stołu.

W czerwcu 1989 roku nie uzyskał mandatu w wyborach do Sejmu. W lipcu tego samego roku został pierwszym sekretarzem KC PZPR, którą rozwiązał 1990 roku. To wtedy wypowiedział pamiętane do dzisiaj słowa: ""Sztandar wyprowadzić"". Był członkiem SdRP, brał aktywny udział w życiu publicznym. Pisał do ""Trybuny"", wydawał dzienniki. W latach 2003 - 2004 prowadził w TVP 3 własny program, którego gośćmi były postacie z okresu PRL. W 2005 roku poparł w wyborach prezydenckich Włodzimierza Cimoszewicza."
train,"2007-06-10: Kronika wyborcza: maj 2007

Maj to tradycyjnie miesiąc gęsto zapełniony wyborami. Na półkuli północnej skończyła się już zima, a nie zaczęły jeszcze wakacje, a zarazem wybory parlamentarne na wiosnę umożliwiają optymalną ilość czasu na przygotowanie budżetu na kolejny rok. Z tego względu o nowe skład parlamentu wzbogaciły się: Algieria, Armenia, Bahamy, Burkina Faso, Irlandia, Islandia, Seszele, Wietnam. Ponadto Bułgarzy wybrali swoich posłów do Parlamentu Europejskiego, zaś obywatele Francji i Timoru Wschodniego – prezydenta. Za Łotyszy wyboru głowy państwa dokonał parlament, Syryjczycy zatwierdzili jego decyzję w tej kwestii, Rumuni odmówili parlamentowi zatwierdzenia impeachmentu prezydenta Traiana Băsescu, zaś tureckim deputowanym wybór prezydenta z uwagi na proceduralne kruczki po prostu się nie udał.

Wspólnota Bahamów (wybory parlamentarne).

data: 2 maja 2007 r.
do obsadzenia: 41 miejsc w Izbie Zgromadzenia (House ofAssembly), izbie niższej bahamskiego parlamentu na 5-letnią kadencję w okręgach jednomandatowych

WYNIKI:
frekwencja 91,2%

do parlamentu nie weszli:

Zmiana polityczna na wyspach u wybrzeży Florydy. Premierem został po wyborach Hubert Ingraham, lider liberałów (ich główny rywal, PLP, jest zresztą również partią socjalliberalną). Postępowcy przegrali, ponieważ w czasie ich rządów wyspami wstrząsnęło kilka skandali korupcyjnych, zaś premier Christie był powszechnie oskarżany o kompletny brak zdolności przywódczych. Premier Ingraham zapowiada stworzenie nowych miejsc pracy oraz zachęcanie inwestorów zagranicznych do inwestycji na wyspach. Głową Wspólnoty Bahamów jest królowa Elżbieta II, reprezentowana na wyspach przez gubernatora generalnego.

Republika Turecka (wybory prezydenckie).

data: 27 kwietnia i 6 maja 2007 r.
do obsadzenia: urząd Prezydenta państwa na 7-letnią kadencję; wyboru dokonuje 550-osoboweWielkie Zgromadzenie Narodowe Turcji (Türkiye Büyük Millet Meclisi) głosami co najmniej 2/3 składuparlamentu (367 głosów) w pierwszych dwóch turach; w kolejnej turze wystarcza zwykła większość(276 głosów); gdyby i w tym momencie nie doszło do rozstrzygnięcia, do IV tury przechodzi dwóchnajlepszych kandydatów, którzy także muszą uzyskać 276 głosów; w przypadku brakurozstrzygnięcia rozpisuje się wybory powszechne

WYNIKI:
frekwencja 65,64%

Choć urząd prezydenta w Turcji jest funkcją czysto reprezentacyjną, o stanowisko to toczy się burzliwa walka, w której żadna ze stron nie chce odpuścić. Partia Sprawiedliwości i Rozwoju (AKP), uznawana za umiarkowanie nacjonalistyczną, próbowała wysunąć na ten urząd swojego premiera, Recepa Tayyipa Erdoğana, jednak ten pod naciskiem armii, stojącej na straży świeckości państwa, zrezygnował. Kolejnym kandydatem okazał się szef dyplomacji Abdullah Gül, postrzegany za znacznie bardziej umiarkowanego polityka. Posiedzenie zostało zbojkotowane przez partie opozycyjne, wobec czego do wymaganego kworum zabrakło siedmiu głosów. Sąd Konstytucyjny w tej sytuacji zarządził powtórzenie pierwszej tury, wbrew stanowisku AKP, która chciała przejść od razu do II tury, co umożliwiłoby jej wybór Güla na prezydenta w III (AKP ma 352 mandaty). W tej sytuacji minister Gül wycofał się z wyborów, zaś AKP przegłosowała zmianę w konstytucji, przewidującą powszechne wybory prezydenckie. Poprawka została zawetowana przez obecną głowę państwa, Ahmeta Necdeta Sezera. Weto zostało odrzucone i ostatecznie nowy szef państwa zostanie wybrany w wyborach powszechnych, co niemal gwarantuje to stanowisko AKP. Głównym pytaniem, jakie zadają sobie tureccy publicyści jest w tej sytuacji zachowanie armii, która kilkukrotnie odsuwała od władzy islamistów, dokonując zamachu stanu bądź po prostu grożąc takim posunięciem. Ostatni raz miało to miejsce w 1997 r., kiedy to premier Necmettin Erbakan został zmuszony do dymisji.

Burkina Faso (wybory parlamentarne).

data: 6 maja 2007 r.
do obsadzenia: 111 mandatów w Zgromadzeniu Narodowym (Assemblée nationale) na 5-letniąkadencję w ordynacji proporcjonalnej z 21-osobową listą krajową

WYNIKI:
frekwencja 56,4%

Przygniatające zwycięstwo postmarksistowskiej, prezydenckiej partii CDP, było do przewidzenia. W tym celu rząd nie musiał nawet uciekać się do nielegalnych metod – obserwatorzy nie odnotowali znaczących uchybień w przebiegu głosowania, poza kilkoma udokumentowanymi przypadkami fałszerstw w mieście Bobo-Dioulasso.

Republika Francuska (wybory prezydenckie) / Księstwo Andory (wybory współksięcia).

data: 6 maja 2007 r.
do obsadzenia: urząd Prezydenta Francji i współksięcia Andory na 5-letniąkadencję

WYNIKI:
frekwencja 83,97% (I tura: 83,77%)

Wyniki II tury wyborów prezydenckich we Francji podajemy bardziej pro forma i gwoli dziennikarskiej staranności, ponieważ napisano już o nich wszystko. Nicolas Sarkozy będzie się teraz starał przekuć swój sukces wyborczy na wybory parlamentarne, które mają się odbyć już 17 czerwca. Warto dodać, że wybory te były przy okazji wyborami współksięcia Andory. Drugim współksięciem jest biskup hiszpańskiego miasta Urgel. Obecnie jest nim bp Joan Enric Vives i Sicília. Mieszkańcy Andory nie biorą jednak udziału w głosowaniu.

Demokratyczna Republika Timoru Wschodniego (wybory prezydenckie).

data: 9 maja 2007 r.
do obsadzenia: urząd Prezydenta kraju na 5-letnią kadencję

WYNIKI:

Zgodnie z przewidywaniami przewodniczący parlamentu Francisco Guterres został rozgromiony w II turze przez urzędującego premiera, noblistę José Ramosa Hortę, cieszącego się dodatkowo poparciem dotychczasowego szefa państwa Xanany Gusmão. Przegrany oskarżył o stronniczość stacjonujące na wyspie oddziały ONZ (głównie australijskie), które miały sprzyjać Horcie. ONZ jak i rząd w Canberze odrzuciły jednak te oskarżenia.

Sfederowane Stany Mikronezji (wybory prezydenckie).

data: 10 maja 2005 r.
do obsadzenia: urząd Prezydenta i Wiceprezydenta państwa na 4-letnią kadencję; wyboru dokonujeKongres spośród czterech tzw. większych senatorów

ZWYCIĘŻYŁ:

Mikronezyjscy kongresmeni dwa miesiące po wyborach parlamentarnych wybrali szefa państwa. Został nim reprezentujący stan Chuuk Mani Mori, zaś jego zastępcą – Alik Alik z Kosrae. System polityczny Mikronezji jest bliźniaczo podobny do amerykańskiego, zresztą Mikronezję łączą z tym państwem więzi stowarzyszeniowe.

Republika Seszeli (wybory parlamentarne).

data: 10-12 maja 2005 r.
do obsadzenia: 34 miejsca w Zgromadzeniu Narodowym (National Assembly) na 5-letnią kadencję;25 miejsc jest obsadzanych w ordynacji większościowej, zaś reszta – w systemie proporcjonalnym

WYNIKI:
frekwencja 85,9%

Seszele kojarzą nam się raczej z wakacyjnym wypoczynkiem niż polityką, jednak i tam odbywają się wybory oraz konflikty na tym tle. Prezydent James Michel ogłosił wybory przed terminem, ponieważ od jesieni 2006 r. deputowani opozycji bojkotowali obrady parlamentu w proteście przeciw rozbiciu przez policję manifestacji. Nawet stworzenie przez obie antyrządowe partie wspólnej listy nie doprowadziło jednak do zwycięstwa w wyborach.

Republika Armenii (wybory parlamentarne).

data: 12 maja 2005 r.
do obsadzenia: 131 miejsc w Zgromadzeniu Narodowym (Azghajin Żogow) na 4-letnią kadencję, z których 56 jest obsadzanych w okręgach jednomandatowych, zaś 75 – w ordynacji proporcjonalnej przy 5-procentowym progu wyborczym

WYNIKI (odsetki dla części proporcjonalnej wyborów):
frekwencja 59,35%

do parlamentu nie weszły:

W wyborach w tym kaukaskim państwie, będącym najbliższym sojusznikiem Rosji w regionie, zwyciężyła partia rządząca premiera Serża Sargisjana, zdobywając prawie połowę mandatów. Sargisjan zastąpił zmarłego niedługo przed wyborami długoletniego szefa rządu Andranika Margarjana. Głosowanie, jak ocenili obserwatorzy, „generalnie” było uczciwe, choć według opozycji zdarzały się przypadki kupowania głosów wyborców i głosowania nie można uznawać za w pełni reprezentatywne.

Republika Filipin (wybory parlamentarne).

data: 14 maja 2007 r.
do obsadzenia: 235 miejsc w Izbie Reprezentantów Filipin(Kapulungan ng mga Kinatawan ng Pilipinas) na 3-letnią kadencję w 212 okręgach jednomandatowych, reszta deputowanych jest wybierana ze specjalnych list sektorowych, reprezentujących rozmaite mniejszości w ordynacji proporcjonalnej

WYNIKI:
Choć największą partią w XIV Kongresie będzie proprezydencki Lakas, to jednak najwięcej miejsc zdobyła opozycja, ostro występująca przeciwko prezydent Glorii Macapagal-Arroyo, oskarżająca ją o korupcję i nieudolność. Większościowy system wyborczy w tym największych chrześcijańskim państwie w Azji nie wymusił powstania systemu dwupartyjnego, wprost przeciwnie – przyczynił się do tak wielkiego rozdrobnienia sceny partyjnej, że własnych reprezentantów dorobiły się także co większe organizacje pozarządowe. W tak rozdrobnionym parlamencie nie będzie łatwo znaleźć większości w poszczególnych głosowaniach.

Republika Islandii (wybory parlamentarne).

data: 12 maja 2007 r.
do obsadzenia: 63 miejsca w Izbie (Alþingi) na 4-letnią kadencję w ordynacji proporcjonalnej

WYNIKI:
frekwencja 83,6%

Niejednoznaczne wyniki wyborów dla rządzącej koalicji. Co prawda SjF premiera Geira (Islandczycy nie mają nazwisk i mówią o sobie używając imion – nawet w przypadku osób, które posiadają nazwiska, czyli pochodzenia nieislandzkiego – np. Geir Haarde ma nazwisko pochodzenia norweskiego) poszerzyła swoje poparcie o 3 pkt. proc. (co dało 3 dodatkowe mandaty), jednak postępowcy utracili 1/3 poparcia (5 mandatów). W tej sytuacji centroprawicowa partia Geira porozumiała się o utworzeniu koalicji z socjaldemokratami, uzyskując przytłaczającą większość w parlamencie. Socjaldemokraci zgodzili się na koalicję pod warunkiem przekazania ich przywódczyni Ingibjörg Gísladóttir stanowiska ministra spraw zagranicznych. Rząd ma się skupić na problemach związanych z dziećmi, ludźmi starszymi i ochroną środowiska. Sprzeciwia się wojnie w Iraku i jest bardziej proeuropejski niż poprzedni gabinet Geira. Utworzono nawet specjalną komisję, która ma się zastanowić nad wadami i zaletami członkostwa w Unii Europejskiej, jednak nie przyznano jej zbyt szerokich uprawnień.

Algierska Republika Ludowo-Demokratyczna (wybory parlamentarne).

data: 17 maja 2007 r.
do obsadzenia: 389 miejsc w Zgromadzeniu Ludowo-Narodowym (al-Majlis ash-Sha’abi al-Watani) na5-letnią kadencję w ordynacji proporcjonalnej

WYNIKI:
frekwencja 35%

do parlamentu nie weszły:

Frekwencja w tegorocznych wyborach w Algierii była najniższa w historii, do czego doprowadził m.in. bojkot głosowania przez szereg ugrupowań opozycyjnych, m.in. Frontu Sił Socjalistycznych, postkomunistów z Ruchu Demokratyczno-Społecznego oraz radykalni islamiści z Organizacji al-Qa’idy na Arabskim Zachodzie i dawnego Frontu Zbawienia Islamskiego, który w latach 90. toczył z władzami krwawą wojnę domową. W tej sytuacji przytłaczającą większość w parlamencie zdobyli przedstawiciele koalicji rządowej (JTW-TWD-HMS), zajmując trzy pierwsze miejsca. W trakcie wyborów doszło do kilku przypadków użycia przemocy, z dwoma bombami podłożonymi w Konstantynie, które zabiły policjanta i raniły pięć innych osób. Raporty obserwatorów mówią z kolei o szeregu nieprawidłowości.

Rumunia (referendum).

data: 19 maja 2007 r.
pytanie: Czy zgadzasz się na usunięcie z urzędu Prezydenta Rumunii pana Traiana Băsescu? (""Sunteţi de acord cu demiterea Preşedintelui României, domnul Traian Băsescu?"")

WYNIKI:
frekwencja 44,45%

tak 24,75%
nie 74,48%

Rumuni powiedzieli zdecydowane i dobitne „nie” próbom impeachmentu prezydenta Traiana Băsescu. W żadnym okręgu zwolennicy odsunięcia Băsescu (najwięcej w Botoşani: 39,69%). Parlament – głosami liberalno-socjaldemokratycznej koalicji – doprowadził do zawieszenia prezydenta (co musiało być potwierdzone w niniejszym referendum). Băsescu do niedawna był sprzymierzony z liberałami, razem działając na rzecz wyjaśnienia i osądzenia afer korupcyjnych, prokurowanych bez ustanku w trakcie rządów lewicy. Obecnie liberałowie jednak zmienili front, co poskutkowało posądzeniem prezydenta o złamanie konstytucji. Mimo, że zarzuty te nie potwierdziły się, Băsescu, postrzegany jako zwolennik proeuropejskich reform, został zawieszony. Jego zwolennicy – po kompromitującym parlament zwycięstwie – domagają się dymisji premiera Călina Popescu-Ţăriceanu.

Republika Bułgarii (wybory europarlamentarne).

data: 20 maja 2007 r.
do obsadzenia: 18 miejsc przysługujących Bułgarii w 785-osobowym Parlamencie Europejskim (Ewropejski parłament) na 2 lata (tj. do końca obecnej kadencji) w ordynacji proporcjonalnej

WYNIKI:
frekwencja 28,6%

do parlamentu nie weszły:

spis eurodeputowanych w rozbiciu na frakcje parlamentarne:

Najważniejsze frakcje w Europarlamencie podzieliły się po równo bułgarskimi deputowanymi: po pięć mandatów zdobyli chadecy, socjaliści i liberałowie. Aż trzy miejsca przypadły skrajnej prawicy z Ataku, którzy dołączyli do m.in. francuskiego Frontu Narodowej Jeana-Marie Le Pena. Głosowanie przyniosło przede wszystkim olbrzymi sukces partii tureckiej mniejszości narodowej DPS, która zdobyła ponad 1/5 głosów. Sami Turcy stanowią w Bułgarii zaledwie 9,4% obywateli. Wybory do Parlamentu Europejskiego w drugim państwie, które przystąpiło do UE w 2007 r. – Rumunii – zostały przełożone na jesień w związku z koniecznością przeprowadzenia referendum nad odsunięciem od władzy prezydenta.

Socjalistyczna Republika Wietnamu (wybory parlamentarne).

data: 20 maja 2007 r.
do obsadzenia: 493 miejsca w Zgromadzeniu Narodowym Wietnamu (Quốc hội Việt Nam) na 5-letnią kadencję

WYNIKI:
frekwencja 99%

Standardowa frekwencja i jednolita lista kandydatów z Komunistycznej Partii Wietnamu (Đảng Cộng sản Việt Nam) wspartej przez kandydatów z różnych stowarzyszeń – tak wyglądały kolejne wybory w socjalistycznym Wietnamie. Tym razem władze dopuściły do parlamentu jednego niezależnego deputowanego spoza MTTQVN; 42 bezpartyjnych zwyciężyło w ramach Frontu Ojczyźnianego. Źródła niezależne podają jednak, że tym razem komuniści byli mniej rygorystyczni w otwieraniu listy na kandydatów spoza ĐCVN oraz dopuścili do większej wewnątrzpartyjnej debaty. Warto zauważyć, że wybory Wietnamie tym różnią się od wyborów w PRL, że ilość kandydatów jest większa od ilości miejsc do obsadzenia już od 1987 r.

Republika Irlandii (wybory parlamentarne).

data: 24 maja 2007 r.
do obsadzenia: 165 ze 166 miejsc w Izbie Reprezentantów (Dáil Éireann) na 5-letnią kadencjęw okręgach wielomandatowych; przewodniczący Izby automatycznie staje się jej członkiem w kolejnejkadencji

WYNIKI:

do parlamentu nie weszły:

Zwycięstwo premiera Aherna jest prawdziwym sofizmatem. Niby naturalne, bowiem irlandzka gospodarka kwitnie. Z drugiej jednak strony jeszcze na tydzień przed głosowaniem sondaże zapowiadały klęskę premiera Aherna i jego FF. Ostatecznie koalicja rządząca FF-PD straciła łącznie 10 mandatów, z czego na Fianna Fáil przypadły 4 mandaty straty. Prawdopodobnie zatem obie partie będą musiały rozejrzeć się za trzecim koalicjantem. Premier Ahern obiecywał, że nie weźmie do koalicji politycznego skrzydła Irlandzkiej Armii Republikańskiej, partii Sinn Féin; jego obietnica może być tymRepublika Łotewska ( łatwiejsza do spełnienia, że SF zdobyli zaledwie 4 mandaty, dwukrotnie mniej niż przewidywały sondaże.

Syryjska Republika Arabska (referendum prezydenckie).

data: 27 maja 2007 r.
kwestia referendalna: zatwierdzenie nominowanego na 7-letnią kadencję przez Radę Ludową (Majlis ash-Sha’ab) kandydata na prezydenta Bashara al-Assada

WYNIKI:
frekwencja 95,86%

za 97,62%
przeciw 0,18%

Rozmiary poparcia i frekwencji nieodparcie nasuwają skojarzenia z ponurymi czasami PRL. I faktycznie – zatwierdzenie sprawującego dyktatorskie rządy prezydenta al-Assada na kolejne siedem lat było czystą formalnością. Minister spraw wewnętrznych Bassam Abdel Majeed, komentując oficjalne wyniki, stwierdził, że Syryjczycy dali w ten sposób dowód swojej politycznej dojrzałości. Dynastia al-Assadów, opierających się na partii Baath, tej samej, z której wywodził się Saddam Hussein, rządzi Syrią niepodzielnie od 36 lat.

Republika Łotewska (wybory prezydenckie).

data: 31 maja 2006 r.
do obsadzenia: urząd Prezydenta państwa na 4-letnią kadencję; prezydenta wybiera Sejm (Saeima)

WYNIKI:
frekwencja 98% (98 deputowanych na 100)



Tegoroczne wybory prezydenckie wzbudziły dużo kontrowersji. Zwycięzcą okazał się wspierany przez czteropartyjną koalicję rządową lekarz Valdis Zatlers, który przyznał się do brania łapówek („dowodów wdzięczności”) od swoich pacjentów. Zatlers próbował załagodzić sytuację obietnicą zapłacenia podatku od nich, jednak nie zmieniło to faktu, że już na starcie prezydent-elekt cieszy się wyjątkowo niskim poparciem w wysokości 29%. Na początku procesu wyborczego pojawiło się także troje innych kandydatów, jednak zgodnie z umową wewnątrzkoalicyjną dwoje z nich – Māris Riektiņš (Partia Ludowa) i Karina Pētersone (Pierwsza Partia Łotewska / Łotewska Droga) – przekazali swoje głosy Zatlersowi, zaś kandydatka opozycyjnej Partii Nowej Ery Sandra Kalniete – Endziņšowi. Temu ostatniemu szkodziła głównie dawna przynależność do Komunistycznej Partii Związku Radzieckiego. Valdis Zatlers ma bardzo wysoko ustawioną poprzeczkę. Jego poprzedniczka, Vaira Vīķe-Freiberga jest powszechnie szanowna za swój wielki autorytet i ambitną politykę zagraniczną."
train,"Kaarel Nurmsalu został Mistrzem Estonii w skokach narciarskich

Dwa dni temu Kaarel Nurmsalu zdobył złoty medal w Letnich Mistrzostwach Estonii w Skokach Narciarskich w Otepää.

Nurmsalu ten zwyciężył po skokach na odległość 92,5 m i 90 m. Srebrny medal zdobył trzynastolatek Artii Aigro, który skakał na 89 m i 92 m. Brązowy zaś trafił do Illimara Pärna, którego próby zmierzono na 87,5 m i 90 m. Sklasyfikowano 27 zawodników. Pełne wyniki."
train,"2008-09-06: Trzech ministrów straci stanowiska?

""Już niedługo dojdzie do rekonstrukcji rządu Donalda Tuska"" – informuje gazeta ""Parkiet"". Stanowiska ma stracić trzech ministrów.

Ze swoimi resortami mają się pożegnać: Jolanta Fedak (Ministerstwo Pracy), Cezary Grabarczyk (Ministerstwo Infrastruktury) i Maciej Nowicki (Ministerstwo Środowiska).

Według informacji gazety, szefowej resortu pracy zarzuca się to, że bardzo słabo spisała się podczas rozmów ze związkowcami. Jolanta Fedak podobno nie należy również do najbardziej pracowitych ministrów. Cezary Grabarczyk ma zostać zdymisjonowany z powodu zaniedbań dotyczących kolejnictwa. Natomiast szef resortu środowiska nie cieszy się uznaniem premiera, bo w resorcie środowiska panuje bałagan.

Według ""Parkietu"", ministerstwem pracy ma pokierować szef doradców premiera Michał Boni. Prawdopodobnie resort środowiska obejmie ekspert związany z ludowcami. Trwają wciąż poszukiwania następcy Grabarczyka."
train,"2007-08-30: Lepper: niech PO wskaże premiera, poprzemy go

„Dwie trzecie Sejmu jest zbulwersowana jak marszałek Dorn czyta zeznania Janusza Kaczmarka. Komisja śledcza jest konieczna, ale po odsunięciu PiS” - mówił w ""Kropce nad i"" Andrzej Lepper. „Niech PO wskaże premiera, my go poprzemy” - zapowiedział.

„Mam bardzo ograniczone zaufanie do prokuratury. A komisja śledcza ma dostęp do wszystkich dokumentów. Oczywiście nie może powstać pod rządami PiS, tylko po odsunięciu PiS” - zastrzegł Lepper.

Według lidera Samoobrony najlepszym wyjściem byłoby konstruktywne wotum nieufności. ""PO musi się zdecydować. SLD, my i LPR jesteśmy zdecydowani. Nie chcemy wchodzić do rządu, niech Platforma sobie wskaże premiera i tworzy rząd"" - zapowiedział Lepper.

Lider Samoobrony podtrzymał, że przed akcją CBA ostrzegł go Zbigniew Ziobro. „To ja byłem przesłuchiwany przez prokuraturę przed ministrem Ziobrą. Już wtedy powiedziałem, że widziałem jak wkładał prawą rękę do lewej kieszeni i wiedziałem, że jestem nagrywany. Czemu na konfrontacji nie wyjął tego dyktafonu, tylko zwlekał?” - pytał Lepper.

„Powiedział mi: w ministerstwie prowadzona jest szeroko zakrojona akcja CBA, dotyczy ona gruntów. Mówię to prywatnie i nigdy się do tego nie przyznam” - Lepper relacjonował rozmowę, którą miał odbyć z ministrem sprawiedliwości.

Nie chciał odpowiedzieć na pytanie, jak minister mógł podsłuchiwać go od stycznia, a potem sam ostrzegać przed prowokacją.

„Teraz wiem, czemu PiS wziął wszystkie resorty siłowe. Już wcześniej przychodzili do mnie, ostrzegali - tu są wszędzie podsłuchy, załatwią pana - ale traktowałem to z przymrużeniem oka. Pytałem o to premiera, zapewniał że nie jestem podsłuchiwany, bo by o tym wiedział. Teraz się okazało, że kłamał. To była od początku przygotowana intryga przeciw mnie” - dodał."
train,"2006-02-12: PO poprze część propozycji Gilowskiej

Jak zapowiedział we Wrocławiu poseł Zbigniew Chlebowski, Platforma Obywatelska poprze większość propozycji wicepremier Zyty Gilowskiej.
Chlebowski jako minister finansów w ""gabinecie cieni"" PO jest jednak zaniepokojony brakiem propozycji dotyczących obniżenia podatków.

Zbigniew Chlebowski zaznaczył, że większość propozycji rządu pokrywa się z projektami ustaw złożonymi przez Platformę Obywatelską. Chodzi m.in. o likwidację podatku spadkowego dla najbliższej rodziny, uproszczeń przy przekazywaniu 1% na organizacje pozarządowe oraz o możliwość odliczania podatku VAT na samochody wykorzystywane w działalności gospodarczej.

Platforma Obywatelska sprzeciwia się natomiast propozycjom likwidacji karty podatkowej i ryczałtu jako formy rozliczania się przedsiębiorcom. ""Ta zmiana oznacza wzrost podatków"" - powiedział Zbigniew Chlebowski. Jego zdaniem, w propozycjach wicepremier Zyty Gilowskiej brakuje zapowiadanego w kampanii wyborczej obniżenia podatków osobistych, od przedsiębiorców i podatku VAT.

Zdaniem Zbigniewa Chlebowskiego, dużym zagrożeniem dla przedstawionych projektów są politycy Samoobrony i Ligi Polskich Rodzin, którzy mogą je wypaczyć podczas prac sejmowych."
train,"2006-10-22: Formuła 1: GP Brazylii 2006 ostatnim wyścigiem w karierze Schumachera

Dzisiaj, 22 października 2006, o godzinie 19:00 czasu polskiego, na Autódromo José Carlos Pace, zwanym Interlagos w Sao Paulo ruszył wyścig o Grand Prix Brazylii. Pomimo iż od 33 lat na torze rozgrywane są wyścigi GP, to jest to szczególny wyścig w tym sezonie, gdyż jest zarazem ostatnim wyścigiem sezonu, ostatnim wyścigiem walki o tytuł konstruktora, ostatnim wyścigiem w jakim brać miał udział Michael Schumacher (Ferrari). Niestety przeżył on kryzys - już od początku (po awarii silnika w Japonii) szanse na tegoroczny tytuł były nikłe (Schumi musiałby być pierwszy, a Alonso musiałby w ogóle nie ukończyć wyścigu). Po kilku pierwszych okrążeniach wyścigu roztrzaskano kilka bolidów, ucierpiał również bolid ""Schumiego"", który w wyniku awarii tylnego koła zmuszony był zjechać do boksu...

Uczestnicy wyścigu mieli do pokonania ponad 4.3 km tor, co daje niemal 306 km w 71 okrążeniach. Zapowiadał się pasjonujący pojedynek, którego uczestnikiem był również Polak Robert Kubica (BMW).

Początkowe ustawienie:.

Wyścig można było śledzić dzięki relacji na żywo serwisu BBC (tutaj), wp.pl (tutaj) lub na kanale TV4.

Koniec wyścigu, koniec sezonu i tragiczny wypadek.

W wyścigu zwyciężył Felipe Massa (Ferrari) - pierwszy zwycięski Brazylijczyk na tym torze od czasów Ayrtona Senny.
Tytuł Mistrza Świata sezonu 2006 zdobył Fernando Alonso (Renault).
Robert Kubica ukończył bieg na dziewiątym miejscu.
Michael Schumacher (Ferrari), odszedł na emeryturę, przechodząc do historii sportu. Pomimo ogromnej straty udało mu się wywalczyć w wyścigu czwartą lokatę .
Rekord toru ustanowiony w 2004 roku na 1'11,473 przez Juana Pablo Montoy'ę (Williams) nadal niepobity!
Kibice czekają z niecierpliwością na następny sezon.

Tymczasem prócz rozbitych bolidów (aż pięciu rajdowców nie ukończyło biegu - w tym Ralf Schumacher), tuż po zakończonym wyścigu awarii uległ jeden z helikopterów. W wyniku wypadku ucierpiało sześciu pasażerów i pilot śmigłowca. Na szczęście obrażenia nie okazały się poważne.

""Więcej informacji o punktacji i tabelach w artykule Wikipedii: Formuła 1 - Grand Prix Brazylii 2006""

Michael Schumacher.

Michael Schumacher (lat 37) zakończył właśnie swoją 15-letnią karierę kierowcy wyścigowego Formuły 1. Jednak po jego przejściu na emeryturę w mediach rozgorzały liczne rozważania i debaty na temat tego czy jest on gwiazdą sportu. Niewątpliwie ten bohater sportu ścigający się już od 12 roku życia, który siedział za kierownicą gocartu wykonanego w domu już w wieku 4 lat, uznany został przez weteranów sportu za prawdziwą legendę. Dla Ferrari jeździł od 1996 roku, ale już od śmierci Ayrtona Senny w 1994, Schumacher uważany był za jednego z najszybszych kierowców F1. Jest też najbardziej utytułowanym zawodnikiem. Sam twierdzi, że w całej swojej karierze bał się tylko Miki Häkkinena. Jednak jego styl jazdy i zachowanie na torze było często krytykowane, co doprowadza do licznych sporów na temat obwołania jego osoby bohaterem F1. Krytykom chodzi tu głównie o wczesne lata kariery Schumachera kiedy to miał zwyczaj uczestniczenia w kolizjach ze swymi rywalami w decydujących o mistrzostwie wyścigach. Takie zachowanie uznawane jest nie tylko za niesportowe ale także za wyjątkowo głupie i niebezpieczne. Popis nierozwagi widoczny był m.in. podczas Grand Prix Australii w 1994 r. (kolizja z Damonem Hillem) i podczas Grand Prix Europy (kolizja z Jacquesem Villeneuvem). Następstwem drugiego incydentu była dyskwalifikacja Michaela w sezonie 1997. Mimo wszystko jednak jego osiagnięcia (wygrane wyścigi) pozostały w oficjalnych rekordach.
Zapewne teraz, na emeryturze, znajdzie znacznie więcej czasu, który poświęci swojej rodzinie: żonie Corinny, z którą jest blisko od 11 lat i dzieciom: 11 letniej córeczce Ginie-Marie i 7 letniemu synkowi Micke'owi, choć nastaje pytanie czy ""chodząca firma Schumacher"" na stałe zniknie z afiszów gazet? A może spotkamy informacje na temat jego talentu w piłce nożnej, który pokazał podczas licznych spotkań towarzyskich? Czy dane nam będzie nosić koszulki z jego imieniem? Czy do tej pory pozostający w cieniu brata Ralf Schumacher pokaże że jest Mistrzem? Czy raczej, ""stary wyga"" pozostawia miejsce i otwartą drogę dla nowej nadziei polskiego sportu Roberta Kubicy? Któż to wie... Z naszej strony, pozostaje życzyć nam legendarnemu mistrzowi powodzenia w nowym rozdziale życia..."
train,"2010-09-24: Relacja z konferencji ""Dziedzictwo Arego Sternfelda""

W czwartek 23 września odbyła się I Sieradzka Konferencja Kosmiczna, w całości poświęcona życiu i osiągnięciom naukowym Arego Sternfelda, polskiego pioniera astronautyki.

Konferencja zorganizowana przez łódzkie kuratorium oświaty i Muzeum Okręgowe w Sieradzu, przy współpracy z Komitetem Badań Kosmicznych i Satelitarnych, oraz Centrum Badań Kosmicznych PAN, odbyła się w Sieradzu, rodzinnej miejscowości Arego Sternfelda, w budynku władz miasta i powiatu.

Podtytułem konferencji brzmiał ""Dziedzictwo Arego Sternfelda"" i nawiązywał do 105 rocznicy urodzin i 30 rocznicy śmierci naukowca.

Przed konferencją miało miejsce zamknięte wyjazdowe zebranie plenarne Komitetu Badań Kosmicznych i Satelitarnych. Odbyło się ono w sieradzkim Muzeum Okręgowym.

W sali konferencyjnej przygotowano dla gości eksponaty związane ze Sternfeldem - wydania jego książek z różnych lat i krajów, oryginały listów do mieszkańców Sieradza, fotografie.

Szereg prelekcji rozpoczęło wystąpienie profesora Piotra Wolańskiego, przewodniczącego KBKiS, o wkładzie Polaków w rozwój astronautyki na przestrzeni dziejów. Wspomniano tu pracę Kazimierza Siemienowicza, pt. ""Artis Magnae Artilleriae pars prima"", które przez prawie 200 lat stanowiło europejski podręcznik artylerii. Zaznaczono także, że dzięki Polskim chemikom, Łukasiewiczowi, Wróblewskiemu i Olszewskiemu, możliwe jest wykorzystywanie dzisiaj tak popularnych składników paliw rakietowych jak nafta i ciekły tlen. Naturalnie wspomniano wkład Arego Sternfelda w teoretykę lotów kosmicznych, przede wszystkim obliczenia dotyczące manewrów transferowych i orbit sztucznych satelitów. Pojawiło się również nazwisko Stanisława Lema, jako zasłużonego na polu rzetelnej popularyzacji lotów kosmicznych, w kontekście ich problematyki, futurologii czy filozofii.

Istotną częścią konferencji była prezentacja prof. Iwaszkina, z moskiewskiego Instytutu Matematyki Stosowanej im. M. W. Kiełdysza. Jako biograf Arego Sternfelda, Wiaczesław Iwaszkin przedstawił wiele szczegółów życia i pracy polskiego pioniera kosmonautyki. Jako najważniejsze osiągnięcie naukowe wskazał propozycję trójimpulsowego manewru zbliżenia do ciała centralnego, alternatywnego i w niektórych przypadkach ekonomiczniejszego, do manewru orbitalnego Hohmanna. Prezentacja prof. Iwaszkina pojawi się również na nadchodzącym Międzynarodowym Kongresie Astronautycznym IAC 2010 w Pradze.

Profesor Andrzej Drożyner z Uniwersytetu Warmińsko-Mazurskiego przedstawił problematykę pojęcia orbity satelitarnej i nieintuicyjnych zjawisk związanych z lotem orbitalnym.

Po przerwie miała miejsce prezentacja profesora Mike'a Gruntmana z University of Southern California, który podobnie jak Sternfeld, mieszkał i pracował zarówno we Francji, jak i Rosji. Ponieważ prelegent nie mógł być obecny, prezentacja miała formę pokazu slajdów z nagranym wcześniej głosem profesora Gruntmana. Podobnie jak rosyjskie przemówienie Iwaszkina, goście mogli śledzić ją dzięki przetłumaczonym slajdom wyświetlanym na rzutniku i ekranach. Gruntman skupił się bardziej na prywatnym życiu Sternfelda. Opowiedział o represjach, jakich doświadczył naukowiec w trakcie i po stalinowskich czystkach w latach 30. XX wieku. Ciekawym faktem przytoczonym przez amerykańskiego profesora było wskazanie, jak wyniesienie Sputnika 1 spowodowało ""głód"" informacji o lotach orbitalnych, co przełożyło się na wysoką sprzedaż książek Sternfelda. Po 1957 roku wznawiano je kilkadziesiąt razy, wydając je w 36 językach w prawie 40 krajach. Na Zachodzie czasami uważano go za ojca radzieckich sukcesów astronautycznych, gdyż jego nazwisko było jednym z nielicznych znanych radzieckich nazwisk związanych z tą tematyką, a godność Korolowa, prawdziwego reżysera pierwszych sukcesów ZSRR, była ściśle tajna. Prezentację kończyły informacje dotyczące o współczesnej rehabilitacji i uznania pracy Sternfelda na świecie, szczególnie w Rosji, gdzie w wyniku oskarżeń na zawsze odsunięto go od pracy w radzieckim programie lotów kosmicznych.

Feliks Kowalski (dyrektor muzeum w Sieradzu) i Mirosław Wojalski opowiedzieli i o młodości Arego Sternfelda i czasach, gdy żył w Polsce, w Sieradzu i Łodzi. Zbigniew Kłos, z CBK PAN, rozważał nad możliwymi inspiracjami młodego Sternfelda, które mogłyby go pchnąć do rozważań o lotach międzyplanetarnych i manewrach w przestrzeni kosmicznej. Zakończone były one przybliżeniem misji amerykańskie sondy kosmicznej New Horizons (""Nowe Horyzonty"") do Plutona i Charona. Na pokładzie sondy umieszczono tabliczkę pamiątkową z nazwiskami 9 teoretyków lotów kosmicznych, aby uczcić pamięć ich i ich wkładu w podstawy mechaniki lotów kosmicznych. Wśród nich, z podzieloną przynależnością kraju pochodzenia i pracy, Polski i Rosji, znalazł się Ary Sternfeld. Pozostałe 8 nazwisk to:

Wystąpienie posła Bogusława Wontora, przewodniczącego grupy ds. kosmosu w polskim parlamencie, było ostatnim przemówieniem konferencji. Poseł zachęcał obecną na sali młodzież do studiowania nauk ścisłych i przyrodniczych, opisywał znaczenie przestrzeni kosmicznej we współczesnym nowoczesnym społeczeństwie i gospodarce, zaangażowanie Unii Europejskiej w rozwój astronautyki i produktów przez nią dostarczanych. Wypowiedział się również o przyspieszających pracach rząd i parlamentu na rzecz rozwoju astronautyki w Polsce i rzadkiej w Sejmie i Senacie zgody wszystkich partii sceny politycznej co do kierunku rozwoju tej dziedziny nauki przemysłu w Polsce.

Organizatorzy zapewniali, że widzą konferencję jako zdarzenie cykliczne i rozwijające się. Mimo, że nie mógł na nią przybyć Mirosław Hermaszewski, spotkanie cieszyło się wysoką frekwencją - zabrakło miejsc siedzących."
train,"2007-07-04: PO: wyczerpała się nasza cierpliwość wobec Fotygi

Dziś Platforma Obywatelska przekaże marszałkowi Sejmu wniosek o wotum nieufności dla minister spraw zagranicznych Anny Fotygi.

„Cierpliwość PO wobec minister Fotygi była wielokrotnie wystawiania na próbę i właśnie się wyczerpała. Należy odwołać szefową MSZ za całokształt jej pracy, a przed wszystkim za pogorszenie wizerunku Polski w Europie i na świecie, politykę kadrową, a właściwie jej brak wobec placówek dyplomatycznych oraz pogorszenie sytuacji w samym MSZ” – powiedział szef klubu parlamentarnego PO Bogdan Zdrojewski.

Natomiast Julia Pitera, posłanka Platformy Obywatelskiej powiedziała, że: „Ostatni szczyt UE w Brukseli to była porażka negocjacyjna”.

Według posła PO Adama Szejnfelda Platforma nosiła się z tym od dawna. Decyzję o wniosku Platforma wstrzymywała jednak ze względu na przygotowania do brukselskiego szczytu. 

„Negocjacyjna porażka na szczycie przechyliła jednak szale dezaprobaty dla działań szefowej polskiej dyplomacji. Jeśli większość parlamentarna nie poprze naszego wniosku, będzie to ocena polityczna a nie merytoryczna” - twierdzi Szejnfeld. Przyznaje, że PO będzie próbowała namówić koalicjantów PiS do zgody na odwołanie minister. „Opozycji przekonywać nie trzeba” - stwierdził Szejnfeld.

Julia Pitera poinformowała, że w klubie podczas głosowania będzie panowała dyscyplina. Każdy ma głosować za odwołaniem minister spraw zagranicznych."
train,"Chiny obniżają stopy procentowe

Po wczorajszej rekordowej wyprzedaży na giełdzie w Szanghaju Chiny obniżają stopy procentowe.

25 sierpnia 2015 Ludowy Bank Chin zdecydował o obniżeniu stóp procentowych o 25 punktów bazowych dla stopy depozytowej oraz stopy lombardowej, które będą wynosić odpowiednio 1,75% oraz 4,6%. O 50 punktów bazowych została natomiast obniżona stopa rezerw obowiązkowych (do 18%).

Dziś ponownie główny giełdowy indeks w Szanghaju − Shanghai Composite zanotował spory spadek - 7,63%."
train,"2009-03-09: Uganda: samolot spadł do jeziora

Wyczarterowany samolot rosyjskiej produkcji Ił-76 spadł (9 III) zaraz po starcie do Jeziora Wiktorii na terytorium Ugandy. Na pokładzie znajdowało się 10 osób i najprawdopodobniej wszyscy zginęli, ponieważ maszyna natychmiast zatonęła.

Do katastrofy doszło o godzinie 5.14 czasu lokalnego (4.14 czasu polskiego). Samolot leciał z zaopatrzeniem dla pokojowych sił Unii Afrykańskiej (AMISOM) stacjonujących w Somalii.

Rzecznik sił zbrojnych Burundi Adolphe Manirakiza podał po wypadku, że na pokładzie zasiadali trzej burundyjscy oficerowie: generał Salum Ndikumana, pułkownik Emmanuel Naybu oraz kapitan-lekarz."
train,"Kartuzy: Kaszuby. Kaszubi. Stolemy

20 września 2013 w Galerii Refektarz w Kartuzach o godz. 18.00, otwarta zostanie wystawa malarstwa Danuty Joppek i instalacji Zbigniewa Wąsiela pt. ""Kaszuby. Ludzie i stolëmy""

Wystawę można będzie zwiedzać od 21 września 2013 roku (""wtorek - piątek w godz. 10-16, sobota - niedziela w godz. 10-15""). Adres placówki: ""ul. Klasztorna 5 , 83-300 Kartuzy""."
train,"Jubileuszowy XXX Polcon w Poznaniu

W czwartek 20 sierpnia 2015 na terenie kampusu Politechnika Poznańska na poznańskim Piotrowie rozpoczął się jubileuszowy Polcon. Jest to 30. edycja konwentu miłośników fantastyki, podczas którego odbywa się gala wręczenia nagrody im. Janusza A. Zajdla dla najlepszej powieści i opowiadania za ubiegły rok. Impreza trwała do niedzieli, 23 sierpnia 2015."
train,"2007-08-20: Upadek Czesława Langa, dyrektora Tour de Pologne

Czesław Lang, dyrektor Tour de Pologne, ma złamaną kość promienistą lewej ręki. W niedzielę podczas konnej przejażdżki arab Czesława Langa wpadł w dziurę na rżysku.

Lang ratował się upadkiem, ale uderzenie było tak silne, że kość nie wytrzymała. ""Dobrze, że podczas kariery kolarskiej nauczyłem się upadać. Nie jest to dobry moment, tuż przed wyścigiem, ale mam nadzieję, że będę mógł normalnie pracować"" - stwierdził dyrektor Tour de Pologne.

Do wypadku doszło w okolicach posiadłości Czesława Langa w Barnowie w województwie pomorskim. We wtorek Czesław Lang odbędzie konsultacje lekarskie w Warszawie. Tegoroczny wyścig Tour de Pologne startuje już 9 września w stolicy."
train,"WTA Katowice 2015: plan rozgrywek dnia drugiego

We wtorek 7 kwietnia nastąpi dokończenie zmagań pierwszej rundy singla podczas turnieju tenisowego Katowice Open 2015. Jutro rozegrają swoje pierwsze mecze wszystkie Polki występujące w rozgrywkach. W meczu deblowym zaprezentuje się najwyżej rozstawiona para.

O godzinie 12:00 na kort ustawiony w katowickim Spodku wyjdą Anna-Lena Friedsam i kwalifikantka Magda Linette. Tuż po nich mecz rozegrają rozstawiona z numerem siódmym Kirsten Flipkens oraz kolejna Niemka, Annika Beck. Planowo nie przed 16:00 na korcie powinny się znaleźć zawodniczka z dziką kartą Urszula Radwańska i szczęśliwa przegrana Jelizawieta Kuliczkowa. Na zakończenie dnia, nie przed 18:00, obiekt główny będzie gościł dwa polsko-belgijskie pojedynki, których zwyciężczynie spotkają się w drugiej rundzie. W pierwszym Magdalena Fręch podejmie An-Sophie Mestach, zaś gwiazda wieczoru, najwyżej rozstawiona Agnieszka Radwańska, spróbuje pokonać Yaninę Wickmayer.

Zmagania na kortach Międzynarodowego Centrum Kongresowego także rozpoczną się o godzinie 12:00. Na obiekt wyjdą wtedy deblistki: rozstawione z numerem pierwszym Klaudia Jans-Ignacik wraz z Kristiną Mladenovic oraz Brytyjki Jocelyn Rae i Anna Smith. Po nich zagrają Petra Martić przeciwko Klárze Koukalovej. Po zakończeniu spotkaniu grać będą Tereza Smitková i Carina Witthöft, zaś po nich María-Teresa Torró-Flor i Kateřina Siniaková. Później kwalifikantka Szachar Pe’er będzie rywalizować z turniejową ""piątką"" Kaią Kanepi. W ostatnim meczu dnia numer ósmy zawodów Anna Schmiedlová będzie grać przeciwko innej kwalifikantce Niginie Abduraimovej.

Ostatni mecz singlowy pierwszej rundy między Monicą Niculescu a Kristiną Mladenovic zostanie rozegrany najprawdopodobniej w środę, podobnie jak pozostałe mecze gry podwójnej."
train,"2007-07-28: Egipt: 220 Polaków czeka w Hurghadzie na samolot

Dziś o 3:00 w nocy 220 polskich turystów miało wrócić do kraju. Samolot, którym mieli odlecieć z Egiptu nie wystartował jednak z Warszawy z powodu awarii. Prowadzone są poszukiwania samolotu, który przetransportuje turystów do Polski. Na czas poszukiwań zostali oni zakwaterowani w hotelu w Hurghadzie na koszt przewoźnika. 

""Przewoźnikiem jest polska firma Prima Charter. Wylot z Egiptu planowano na godz. 3.00 w nocy w sobotę. Jestem w kontakcie z przewoźnikiem i mogę potwierdzić, że firma podjęła energiczne działania, żeby zapewnić turystom jak najszybszy powrót. Poszukiwania samolotu zastępczego są prowadzone na całym rynku europejskim, ale do tej pory żadna linia lotnicza nie odpowiedziała, że dysponuje maszyną, która mogłaby turystów przewieźć natychmiast"" - powiedział Kazimierz Wera, konsul RP w Kairze.

Wczasy w Egipcie turyści wykupili w różnych biurach podróży, m.in. w Triadzie i Rainbow."
train,"Łódź: odbędzie się wykład o dialogu chrześcijaństwa z judaizmem

24 stycznia 2012 w Łodzi będzie można wysłuchać wykładu rabina Sachy Pecarica o dialogu chrześcijaństwa z judaizmem.

Rabin Sacha Pecaric jest założycielem Stowarzyszenia Pardes  a także współautorem przekładu i redaktorem pierwszego po wojnie żydowskiego przekładu Tory na język polski. W 2011 r. z jego inicjatywy powstała wirtualna Jesziwa Pardes, która prowadzi cotygodniowe wykłady dotyczące judaizmu.

Wykład ""Księga Psalmów – dialog chrześcijaństwa i judaizmu. Co nas łączy, co nas dzieli?"" odbędzie się 24.01.2012 o godzinie 19.00 w Muzeum Miasta Łodzi (ul. Ogrodowa 15, Łódź). Wstęp wolny."
train,"2010-02-16: Łyżwiarstwo figurowe: Chińczycy bezkonkurencyjni w rywalizacji par sportowych

Chińczycy Shen Xue i Zhao Hongbo triumfowali w rywalizacji par w łyżwiarstwie figurowym na Igrzyskach Olimpijskich w Vancouver, przerywając trwającą od 1964 roku hegemonię Rosjan w tej dyscyplinie. Srebro przypadło rodakom zwycięzców - Pang Qing i Tongowi Jianowi, a brąz Niemcom Aljonie Savchenko i Robinowi Szolkowemu.

Tym razem Rosjanie - Juko Kawaguti i Aleksander Smirnow, byli dopiero czwarci."
train,"2008-02-12: Jerez: Kubica na podium

Pod nieobecność zaspołu Ferrari, podczas testów Formuły 1 w hiszpańskiej miejscowości Jerez de la Frontera, najszybsze czasy osiągnęli zawodnicy McLarena - Lewis Hamilton oraz rezerwowy Pedro de la Rosa. Robert Kubica osiągnął trzeci rezultat.

Nick Heidfeld uzyskał szósty wynik. Obaj kierowcy BMW Sauber pracowali głównie nad ustawieniami samochodu."
train,"2008-06-14: Dotacja na ratowanie zabytkowej synagogi w Dąbrowie Tarnowskiej

Gmina będąc od grudnia 2006 roku właścicielem zabytkowej synagogi, czyniła starania aby przystąpić do jej ratowania. Pierwszym krokiem na tej drodze było opracowanie ekspertyzy budowlanej i konserwatorskiej, którą wykonała Politechnika Krakowska i Pan dr Andrzej Krupiński. Na ten etap Ministerstwo Kultury i Dziedzictwa Narodowego przyznało w 2007 roku dotację w kwocie 50 tys. zł. Ekspertyza wykazała, że zabytek jest bliski katastrofy budowlanej i potrzebne są pilne prace budowlane.

W tej sytuacji Gmina Dąbrowa Tarnowska podjęła starania w Sejmiku Wojewódzkim o dotację na opracowanie projektu budowlanego. Sejmik przyznał dotację w wysokości 20 tys. zł na ten cel. Projekt będzie gotowy już w tym miesiącu. Prace budowlane zabezpieczające obiekt przed zawaleniem oszacowano wstępnie na około 900 tys. zł. Wniosek na taką kwotę samorząd gminny złożył do Ministra Kultury i Dziedzictwa Narodowego. Była to aplikacja do programu ""Dziedzictwo Kulturowe - Rewaloryzacja zabytków nieruchomych i ruchomych"", zgłoszona do pierwszego naboru w terminie do 31 stycznia 2008 roku.

Starania Gminy powiodły się i Ministerstwo Kultury i DN przyznało dotację w kwocie 800 tys. zł. Oznacza to, że w drugim półroczu po przeprowadzonym przetargu ruszą prace budowlane zabezpieczające budynek przed zawaleniem. Będzie to m. in. wymiana stropów, odbudowa sklepień, wzmocnienie ścian, wymiana dachu.

Samorząd gminny zamierza pozyskać też dotację od Gminy Wyznaniowej Żydowskiej w Krakowie, która włączyła się we współfinansowanie ekspertyz i projektu budowlanego ( około 13 tys. zł). Podobną kwotę wydano też z budżetu samorządu. Do tej pory pozyskano w 2007 i 2008 roku łącznie 883 tys. zł.

Kolejnym zadaniem, trudniejszym od dotychczasowych, jest zdobycie funduszy na kompleksową rewaloryzację obiektu i jego przystosowanie do funkcji użytkowych (muzea, galeria wystawowa, punkt informacji turystycznej, sala konferencyjna ). Specjaliści podają przybliżone kwoty potrzebne na ten cel w przedziałe 7 - 9 mln zł. Gmina zamierza nadal ubiegać się o fundusze unijne i z różnych fundacji międzynarodowych. Podjęto w tym celu wiele starań i nawiązywane są wciąż nowe kontakty w USA, Izraelu i Australii."
train,"2007-12-07: Doniesienie w sprawie symboli faszystowskich w niemieckojęzycznej Wikipedii

Wiceprzewodnicząca niemieckiej Partii Lewicy (""Die Linke""), Katina Schubert złożyła doniesienie o podejrzeniu popełnienia przestępstwa przeciwko stowarzyszeniu Wikimedia Deutschland z powodu prezentowania na Wikipedii niezgodnych z prawem symboli nazistowskich.

Przyczyną złożenia doniesienia był artykuł o Hitlerjugend, który - zdaniem skarżącej - zawiera symbole i cytaty mogące zostać z łatwością użyte do nielegalnej propagandy nazistowskiej. Pani Schubert zaznaczyła, że nie było jej zamiarem utrudnianie swobody wypowiedzi czy też cenzura, chodzi jedynie o rozpoczęcie dyskusji nad możliwościami rozpowszechniania propagandy nazistowskiej w nowych mediach. Wiceprzewodnicząca Partii Lewicy uważa, że Wikipedia powinna stosować ostrzejsze kryteria w dopuszczaniu niektórych treści do publikacji, sugerując, że edytorzy Wikipedii powinni reagować na pojawiające się tego typu informacje.

Przewodniczący niemieckiego stowarzyszenia Wikimedia Deutschland Arne Klempert stwierdził, że za zawartość Wikipedii ponoszą odpowiedzialność przede wszystkim amerykańska Fundacja Wikimedia oraz poszczególni autorzy. Niemieckie stowarzyszenie nie prowadzi niemieckojęzycznej Wikipedii oraz nie posiada dostępu do serwerów, na których jest ona utrzymywana. Organizacja zajmuje się jedynie propagowaniem idei Wikipedii w Niemczech. Inkryminowane symbole są jego zdaniem użyte jak w każdej innej encyklopedii - w sposób neutralny i w celu edukacji.

Skarżąca zapytana, dlaczego nie zwróciła się najpierw do prowadzących Wikipedię, stwierdziła, że jej pracownicy nie mogli znaleźć danych kontaktowych. Przewodniczący Klempert, który dowiedział się o doniesieniu od przedstawicieli prasy, dodał, iż uważa, że doniesienie przeciwko niemieckiemu stowarzyszeniu jest bezpodstawne z przyczyn formalnych.

Specjalista ds. mediów niemieckiej lewicy, Heiko Hilker, uznał skierowanie doniesienia na niemieckojęzyczną Wikipedię za niewłaściwe i zwrócił uwagę na działające w Wikipedii mechanizmy samoregulacji. Hilker zauważył, że działalności skrajnej prawicy w Internecie nie da się zwalczać środkami prawa karnego i że Katina Schubert wyrządziła w istocie ""niedźwiedzią przysługę"" wszystkim biorącym udział w dyskusji o sposobach skutecznego zwalczania ekstremistów. Hilker stwierdził ponadto, że kontrola treści i cenzura narzucone przez organy wymiaru sprawiedliwości mogą doprowadzić do uśmiercenia sieciowej encyklopedii.

Niemieckie prawo zabrania rozpowszechniania nazistowskich symboli pod groźbą kary do 3 lat więzienia, chyba że ich użycie służy celom naukowym, artystycznym, edukacyjnym itp."
train,"2007-10-30: Skład przyszłego rządu będzie znany 5 listopada?

Podczas wczorajszej konferencji w Sejmie Mirosław Drzewiecki (PO) poinformował, że skład przyszłego rządu będzie znany najwcześniej 5 listopada. Zaznaczył on również, że ""takie są terminy konstytucyjne, nie ma co ponaglać"". Wyraził także opinię, że pojawienie się na tzw. ""giełdzie"" nazwisk może wiązać się z nieprzyjemnymi konsekwencjami. Na poparcie swojej teorii podał przykład Bronisława Komorowskiego, który został wezwany przed Komisję Weryfikacyjną WSI po tym, jak pojawiły się doniesienia, że zostanie on nowym marszałkiem Sejmu.

""Mamy wrażenie, że moglibyśmy się spodziewać różnych sensacyjnych rzeczy związanych z tym, że Prawo i Sprawiedliwość dosyć ciężko odrywa się od stanowisk rządzących"" - dodał.

Za „oczywiste i naturalne” uważa Drzewiecki to, iż Waldemar Pawlak zostanie wicepremierem ponieważ partia koalicyjna powinna mieć w rządzie swojego przedstawiciela. Co do podziału resortów także nie powinno być problemów, gdyż jak zapewnił, w kierownictwie każdego z ministerstw znajdą się przedstawiciele obu partii. ""Tak rozumiemy partnerstwo"" - podkreślił.

Natomiast Marek Sawicki, poseł Polskiego Stronnictwa Ludowego, zapytany o termin podania do publicznej wiadomości składu rządu powiedział, że nie wie, ""negocjacje pewnie będą trwały z pewnością nie jeden dzień i nie piętnaście minut, natomiast nie ma żadnej potrzeby, żeby przed 5 listopada ogłaszać skład rządu, kiedy nie wiemy, kogo pan prezydent desygnuje na premiera. Może się okazać, że wcale nie będzie to Donald Tusk, może się okazać, że mamy kolejne dwa, trzy, cztery tygodnie negocjacji i rozmów, bo nowy premier przecież ma prawo kształtować rząd i próbować budować własny gabinet""."
train,"2006-12-31: We Wrocławiu odbył się koncert: ""Sylwester pod Dobrą Gwiazdą""

Sylwester pod Dobrą Gwiazdą według organizatorów jest największą w Polsce impreza sylwestrową. Imprezę organizuje program drugi Telewizji Polskiej. Koncert prowadzą Grażyna Torbicka, Katarzyna Pokosińska oraz Norbi. Jako przerywniki pomiędzy przebojami zaproszonych gości emitowane są horoskopy, które czyta Wojciech Mann. Wśród zaproszonych gości znaleźli się: Beata Kozidrak i Bajm, Piasek, Kasia Cerekwicka, Ania Dąbrowska, Urszula, Tatiana Okupnik, Kashmir, Kombii, Danzel, Kate Ryan oraz Velvet. Życzenia dla zgromadzonych na Wrocławskim Rynku oraz telewidzów TVP2 złożyli Andrzej Poniedzielski, Stanisław Tym, Grzegorz Halama, a także kabarety: Formacja Chatelet, Ani Mru Mru i Kabaret Moralnego Niepokoju. Żeby przywitać nowy rok o północy pirotechnicy odpalili 500 ładunków.

Tuż przed północą życzenia złożyli prezydent Wrocławia Rafał Dutkiewicz, minister kultury i dziedzictwa narodowego Kazimierz Michał Ujazdowski oraz prezes TVP Bronisław Wildstein.

Zabawa trwała od 21:00, a oficjalnie zakończyła się o 1:00. Specjalnie na potrzeby imprezy zostały przygotowane dodatkowe linie komunikacji miejskiej, które kursowały do godziny 2:00."
train,"2005-11-06: Rozdano MTV Europe Music Awards 2005

Dwunasta gala MTV Europe Music Awards odbyła się w Lizbonie. Poprowadził ją dziennikarz z Kazachstanu - Borat, czyli Sacha Baron Cohen (znany jako Ali G). Wśród prezenterów pojawili się także Nelly Furtado, Alison Goldfrapp, Anastacia, Jermaine Dupri, Craig David, Diego Luna, John Legend, Sean Paul, Shaggy, Sugababes, duet Tatu, piłkarze Nuno Gomes i Luis Figo, aktorka Brittany Murphy oraz aktorzy Gael Garcia Bernal oraz Jared Leto.

Robbie Williams zdobył w tym roku statuetkę w kategorii najlepszy wokalista, pokonując m.in. Moby'ego i Eminema. Najlepszą wokalistką została za to kolumbijska gwiazda Shakira.

Zespół Green Day otrzymał statuetki za najlepszego wykonawce rockowego oraz za najlepszy album, którym uznano ""American Idiot"".

Statuetkę najlepszego wykonawcy muzyki R&B otrzymała Alicia Keys. Snoop Dogg został uznany najlepszym wykonawcą hiphopowym, a The Black Eyed Peas - najlepszym wykonawcą popowym.

Po raz szósty przyznano polską nagrodę regionalną. Statuetkę otrzymał zespół Sistars, ale nominowani byli także Monika Brodka, Sidey Polak, Abradab oraz zespół Zakopower.

Pełna lista nagrodzonych

Najlepszy Wokalista - Robbie Williams
Najlepsza Wokalistka - Shakira
Najlepszy Zespół - Gorillaz
Najlepszy Album - Green Day ""American Idiot""
Najlepsza Piosenka - Coldplay ""Speed Of Sound""
Najlepszy Wykonawca Rockowy - Green Day
Najlepszy Wykonawca R&B - Alicia Keys
Najlepszy Wykonawca Pop - The Black Eyed Peas
Najlepszy Wykonawca Hiphopowy - Snoop Dogg
Najlepszy Wykonawca (Muzyka Alternatywna) - System Of a Down
Najepszy Debiut - James Blunt
Najlepszy Teledysk - The Chemical Brothers ""Believe"".
Free Your Mind: sir Bob Geldof

Nagrody regionalne

Najlepszy wykonawca z krajów bałkańskich: Siddharta
Najlepszy wykonawca afrykański: 2 Face Idibia
Najlepszy wykonawca duński: Mew
Najlepszy wykonawca fiński: The Rasmus
Najlepszy wykonawca niemiecki: Rammstein
Najlepszy wykonawca holenderski i belgijski: Anouk
Najlepszy wykonawca francuski: Superbus
Najlepszy wykonawca włoski: Negramaro
Najlepszy wykonawca norweski: Turbonegro
Najlepszy wykonawca polski: Sistars
Najlepszy wykonawca rosyjski: Dima Bilan
Najlepszy wykonawca szwedzki: Moneybrother
Najlepszy wykonawca portugalski: The Gift
Najlepszy wykonawca rumuński: Voltaj
Najlepszy wykonawca hiszpański: El Canto Del Loco
Najlepszy wykonawca brytyjski: Coldplay"
train,"2009-08-05: Otwarto kolejny odcinek drogi ekspresowej nr 8

31 lipca oficjalnie zakończyła się budowa odcinka drogi ekspresowej nr 8 z Radzymina do Wyszkowa. Z trasy można było korzystać już wcześniej, lecz status ekspresówki otrzymała po otwarciu.

19-kilometrowy odcinek był przedsięwzięciem realizowanym przez Generalną Dyrekcję Dróg Krajowych i Autostrad, które kosztowało 458 mln zł, z czego 83 % zostało sfinansowane z środków Unii Europejskiej w ramach Funduszu Spójności. Nowy odcinek ekspresowej ""ósemki"", który był budowany od początku 2007 roku połączył obwodnicę Radzymina z Obwodnicą Wyszkowa. Wykonawcą inwestycji było konsorcjum firm Bilfinger Berger Polska S.A. i Przedsiębiorstwo Robót Mostowych „Mosty–Łódź” SA.
Na trasie wybudowano cztery węzły drogowe: Wola Rasztowska, Trojany, Niegów i Mostówka. Ponadto na drodze wybudowano wiadukt nad torami PKP, most drogowy przez rzekę Fiszor o długości 17,2 m, 2 kładki dla pieszych w Trojanach i Głuchach, 2 wiadukty ekologiczne w Małopolu i Gaju, 4 przejścia ekologiczne pod drogą główną, 4,6 km ekranów akustycznych w Woli Rasztowskiej, Trojanach, Głuchach, Niegowie, Mostówce, ponad 54 km dróg dojazdowych, które łączą ruch lokalny z drogą ekspresową w tym zjazdy na Miejsca Obsługi Podróżnych w Emilianowie, Małopolach i Gajowie. Na trasie wybudowano także zatoczki zjazdy z przystankami dla kursujących autobusów.

Otwarty odcinek jest częścią 680 kilometrowej trasy S8. Do tej pory otwarto 51,7 km. Kolejnym etapem budowy S8 w województwie mazowieckim to odcinek Wyszków - Ostrów Mazowiecka, lecz prace budowlane jeszcze tam nie ruszyły."
train,"2005-06-18: Parada Normalności przeszła ulicami Warszawy

Około godziny 12:00 na wiecu przed Sejmem rozpoczęła się Parada Normalności zorganizowana przez Młodzież Wszechpolską. W zamierzeniu organizatorów miała być ona odpowiedzią na ubiegłotygodniową Paradę Równości, w której uczestniczyli homoseksualiści, biseksualiści, transseksualiści i ich zwolennicy. W odróżnieniu do poprzedniej parady, prezydent Warszawy Lech Kaczyński zezwolił na przejście demonstrantów przez ulice Warszawy, nie znajdując żadnego prawnego powodu na jej niedopuszczenie.

W czasie wiecu przed Sejmem przemówili politycy Ligi Polskich Rodzin, m.in. eurodeputowany Wojciech Wierzejski i przewodniczący partii Roman Giertych, który ostro skrytykował Tomasza Nałęcza, idącego na czele Parady Równości, oskarżając go o promowanie komunizmu.

""""Ja pamiętam książkę pana Tomasza Nałęcza 'Zemsty grom, ludów gniew', gdzie pisał o czerwonym sztandarze, który jest takim manifestem komunistycznym - jak pisał - określonym językiem poezji. Tak pisał Tomasz Nałęcz, teraz nowo nawrócony gej."""" - powiedział Giertych. """"Panie marszałku Nałęcz przyniósł pan wstyd dla Sejmu Rzeczypospolitej Polskiej. Pan jako wicemarszałek Sejmu nie miał prawa iść na czele nielegalnej i niemoralnej demonstracji. Zhańbił pan polski Sejm. Mam nadzieję, że już za trzy miesiące wyborcy pana z tej hańby rozliczą i to bardzo surowo"""". Pod koniec przemówienia wziął swoją córkę, Karolinę, na ręce i powiedział: """"To dzieci są przyszłością narodu. To ona i jej pokolenie będzie pracowało na emerytury tych, którzy w zeszłą sobotę tutaj manifestowali. Na emerytury pederastów będą pracowały koleżanki i koledzy Karoliny!""""

Wojciech Wierzejski pochwalił zachowanie Młodzieży Wszechpolskiej i warszawskich szalikowców, którzy obrzucili kamieniami uczestników Parady Równości. Zapowiedział też, że gdy LPR dojdzie do władzy zdelegalizuje wszystkie organizacje homoseksualistów i zabroni przeprowadzania takich parad.

W czasie parady dało się zasłyszeć różne hasła, m.in. """"Chłopak, dziewczyna, normalna rodzina"""", """"Pedofile, pederaści, to są Unii entuzjaści"""", """"Precz z gejowską agitacją"""", czy """"Nasze ulice, wasze lecznice"""". Wykorzystywali także patriotyczne hasła, m.in. """"Bóg, Honor, Ojczyzna"""", trzymając w rękach polskie flagi, oraz białe i czerwone baloniki.

W paradzie uczestniczyli głównie politycy LPR, młodzi mężczyźni, starsze kobiety oraz nieliczne rodziny z dziećmi, liczące łącznie od 400 do 800 uczestników, wedle różnych danych. Według organizatorów na Starym Mieście miało się stawić 3000 uczestników parady, jednak policja zaprzecza tym doniesieniom. W zeszłotygodniowej paradzie uczestniczyło około 3-4 razy więcej osób, według różnych doniesień.

Demonstrujący przeszli przez al. Ujazdowskie, Rondo de Gaulle'a, Nowy Świat i Krakowskie Przedmieście, zatrzymując się na Placu Zamkowym, gdzie po kilku minutach rozeszli się w swoje strony. Najgoręcej było na Rondzie de Gaulle'a, gdzie manifestowało kilkudziesięciu młodych ludzi z Koalicji Przeciw Młodzieży Wszechpolskiej z transparentami ""Faszyzm - stop!"", ""Miasto wolne od faszyzmu"" i ""Giertychjugend"". Gdy demonstranci przechodzili koło nich rozległy się gwizdy i okrzyki obu grup, przy czym Młodzież Wszechpolska krzyczała ""pederaści!"", a druga strona ""nigdy więcej Holocaustu"". Dzięki policjantom, którzy otoczyli ludzi z koalicji, nie doszło do żadnych przepychanek pomiędzy dwiema grupami.

Zobacz też: Dni Równości 2005"
train,"2010-06-02: Kandydaci na prezydenta RP w wyborach 2010, a kwestie praw LGBT

Polskie media głównego nurtu oraz te związane ze środowiskiem gejów, lesbijek, osób bi- i transseksualnych publikują zestawienia dotyczące poglądów kandydatów na kwestie związane z prawami osób które reprezentują i postulatami równouprawnienia. Pojawiają się w nich również przedwyborcze komentarze do postaci polityków oraz informacje o inicjatywach organizacji pozarządowych.

Pytania do kandydatów.

Dziennikarze TVN24.pl zadali kandydatom dwa pytania, kluczowe dla LGBT.

Komentarze redakcyjne.

Innastrona.pl publikowała artykuł Krzysztofa Tomasika, który podsumowując pisze — ""Kandydat poważnie traktujący społeczność LGBT i jej problemy wciąż jest w wyborach wielkim nieobecnym. (...) Nic nie dzieje się jednak przypadkiem. Geje i lesbijki w niewielkim stopniu interesują się wyborami, ale kandydaci na prezydenta także nie mają wiele do zaproponowania osobom, dla których znaczenie mają takie kwestie jak świeckość państwa, prawa kobiet czy osób homoseksualnych. W ogóle obserwując kampanię można odnieść wrażenie, że wszystko już zostało ustalone, a hegemonia prawicy jest niepodważalna.""

Magazyn „Replika” pytał z kolei przedstawicieli organizacji i portali LGBT o opinię:

Komentujący powyższe wypowiedzi Krzysztof Tomasik nadmienił — ""Bez względu na to, którą strategię postępowania przy urnie wyborczej wybierzemy, warto zrobić to świadomie. Trzeba mieć także świadomość rzeczywistości, którą obecnie mamy. Ta rzeczywistość to rządy Platformy Obywatelskiej, której symbolem podejścia do spraw LGBT jest Elżbieta Radziszewska wielokrotnie wypowiadająca się przeciwko legalizacji związków jednopłciowych.""

Inicjatywa NGO-sów.

Koalicja organizacji pozarządowych reprezentujących LGBT (Trans-Fuzja, KPH, Pracownia Różnorodności, Otwarte Forum oraz stowarzyszenia Lambda z Bydgoszczy, Warszawy i Zielonej Góry) skierowała w imieniu środowiska list do wszystkich kandydatów dopytując się o konkretne rozwiązania prawne. Zadano kandydatom szczególowe pytania:
Odpowiedzi zostaną opublikowane wkrótce.

Sondaże.

Innastrona.pl opublikowała wyniki sondy przeprowadzonej przez redakcję, w której zdecydowanym zwycięzcą został Grzegorz Napieralski. Drugą pozycję zajął Bronisław Komorowski osiągając jednak zaledwie 20% głosów oddanych na faworyta. Jako trzeci uplasował się Andrzej Olechowski."
train,"Lądek-Zdrój: XVII Przegląd Filmów Górskich im. Andrzeja Zawady

W dniach 18–23 września 2012 r. w Lądku-Zdroju odbędzie się siedemnasta edycja Przeglądu Filmów Górskich im. Andrzeja Zawady, organizowana przez biuro turystyczne BTA Kompas oraz gminę Lądek-Zdrój.

Przegląd obejmie projekcje filmów, spotkania podróżnicze z cyklu Montana Incognita i Króliczek Wędrowniczek, koncerty i występy kabaretowe. Goście imprezy będą mieli okazję uczestniczyć w kilku wydarzeniach towarzyszących, w tym m.in. w biegu Lądek Trail na dystansie 15 km. Jak co roku można spodziewać się gości specjalnych – swą obecność w Lądku potwierdziła już alpinistka, Cecilia Buil.

Jednorazowy wstęp na projekcje filmów i wydarzenia kosztuje 10 zł (8 zł ulgowy). Istnieje możliwość zakupu karnetu na cały Przegląd za 79 zł (39 zł ulgowy)."
train,"2007-05-01: Polska: Święto Pracy

1 maja w Bydgoszczy manifestację zorganizowała Rada Wojewódzka Ogólnopolskiego Porozumienia Związków Zawodowych oraz Rada Miejska Sojuszu Lewicy Demokratycznej.
Uczczono nie tylko Święto Pracy ale również trzecią rocznice przystąpienia Polski do Unii Europejskiej. Po pochodzie odbył się festyn rodzinny.

W Toruniu odbył się wiec pod tablicą ku czci Juliana Nowickiego.
Akcję zorganizowały ugrupowania lewicowe - SLD, SdPL, OPZZ, Unia Pracy, klub ""Lewica i Demokraci"" oraz rada miasta i powiatu.

W Warszawie o godzinie 11.00 odbył się największy pochód środowisk lewicowych. Wśród organizacji uczestniczących w nim były m.in. OPZZ, SLD, SdPl, Unia Pracy i Unia Lewicy. Na manifestacji głoszono krytykę partii rządzących obecnie w Polsce.

""""Dzisiaj rządzący mówią o wzroście gospodarczym - a to wielka zasługa rządów lewicowych"""" - powiedział Olejniczak. Jeszcze ostrzej wygłosił swe słowa przewodniczący OPZZ Jan Guz: """"Zbieramy się tutaj, aby uczcić święto pracy. Ludzie 1 maja wychodzą na ulice w obronie swoich praw - powiedział Guz. Solidarne i tanie państwo, sztandarowe hasło PiS jest dzisiaj fikcją. Miliony Polaków wyjechało za granicę w poszukiwaniu pracy. Władze IV RP nie zrobiły nic, żeby powstały nowe miejsca pracy"".""

Wcześniejsza demonstracja wyruszyła spod ronda de Gaulle'a w Warszawie. Oprócz ponad 120 członków Nowej Lewicy w tym pochodzie wzięły udział m.in. członkowie Komunistycznej Partii Polski, przedstawiciele Polskiej Partii Socjalistycznej, Pracowniczej Demokracji oraz Ogólnopolskiej Organizacji Bezrobotnych. Nieśli oni czerwone flagi, m.in. z symbolami Związku Radzieckiego.

Natomiast członkowie Ruchu Młodych LPR (również w Warszawie) postawili sobie za cel pokazać """"prawdę o polskiej lewicy"""". Swój happening chcieli zorganizować przed siedzibą OPZZ przy ul Kopernika, gdzie zbierał się pierwszomajowy pochód. Do zorganizowania zamierzonego happeningu jednak nie doszło, gdyż część uczestników lewicowego pochodu odebrała to jako prowokację. Doszło do małych zamieszek. Obie strony sporu rozdzieliła policja.

W Katowicach pochód zorganizowało Górnośląskie Towarzystwo Charytatywne. Wzięło w nim udział ok. 200 bezdomnych i bezrobotnych. ""Może zburzymy tym samozadowolenie człowieka - jest fajnie, jest majówka, wyjeżdżamy, grillujemy. Te osoby żyją z dnia na dzień, z dworca na dworzec, z noclegowni do noclegowni, bez pracy, bez nadziei"" - powiedział Dietmar Brehmer (założyciel Górnośląskiego Towarzystwa Charytatywnego).

Natomiast katowicka lewica maszerowała pod hasłem obrony demokracji, wolności i praw obywatelskich.

W Zielonej Górze przedstawiciele SLD i SdPl zorganizowali spotkanie pod pomnikiem Bohaterów, gdzie odbył się capstrzyk.

Ok 500 osób było na wiecu w Łodzi. Przeszedł on Pasażem Schillera i ulicą Piotrkowską. Manifestację zorganizowały ugrupowania lewicowe.
Uczestnicy marszu nieśli hasła: ""Dość tego, że Polską rządzą teczki z IPN"" i ""Domagamy się od rządu zapewnienia wolności i swobód obywatelskich"".

Natomiast w Poznaniu w lewicowej demonstracji a następnie w złożeniu kwiatów pod pomnikiem Poznańskiego Czerwca'56 wzięło udział ok. 100 osób. Marsz zakłóciła Akcja Alternatywna ""Naszość"" krzycząc ""My jesteśmy brzytwy z Kwaśniewskiego sitwy"", ""Józek nie daruje ci tej nocy"".
Tutaj interweniowała Policja co skończyło się spisaniem personali uczestników Akcji i zatrzymaniem jednej osoby.

Ok. 150 osób (związkowcy, ekolodzy, anarchiści i feministki) uczestniczyło w marszu przeciw dyskryminacji ekonomicznej. Demonstracja rozpoczęła się pod zakładami i szła tą samą drogą co 28 czerwca 1956 roku szli robotnicy rozpoczynający Powstanie Poznańskiego Czerwca 56.

Ok. 300 osób wzięło udział w pochodzie organizowanym w Kielcach byli to m.in. członkowie SLD, SdPl, UP, OPZZ, PPS i Demokratycznej Unii Kobiet. Natomiast członkowie ""Solidarności"" złożyli kwiaty pod pomnikiem ks. Jerzego Popiełuszki i uczestniczyli w mszy świętej w intencji świata pracy oraz bezrobotnych (w kościele św. Józefa Robotnika).

W Krakowie ugrupowania lewicowe złożyły kwiaty pod pomnikiem Czynu Rewolucyjnego, Ignacego Daszyńskiego na Cmentarzu Rakowickim oraz pod pomnikiem robotników Semperitu, zabitych w 1936 roku.

W Gdańsku marsz zorganizowali Młodzi Socjaliści. Podczas demonstracji krzyczeli: ""Wojna stop - jedzenie zamiast bomb"", ""Najpierw ludzie, potem zyski"", ""Precz z czerwoną burżuazją"". Natomiast SLD uczciło święto złożeniem kwiatów pod pomnikiem ""Tym co polskość Gdańska""
W Polsce po raz pierwszy Święto Pracy obchodzone było w 1890 roku. W czasie PRL-u było jednym z ważniejszych świąt państwowych. Tego dnia odbywały się pochody pierwszomajowe. Po roku 1989 podejmowano próby marginalizacji tego święta przez powiązane z rządem grupy kapitałowe i pracodawców. Mimo tego, manifestacje partii lewicowych i organizacji robotniczych są nadal organizowane każdego 1 maja. Często dochodzi podczas nich do starć demonstrantów z policją i organizacjami skrajnej prawicy.

Święto było i jest obchodzone w wielu krajach Europy. W Ameryce Północnej (USA i Kanada) święto pracy – ""Labour Day"" obchodzone jest w pierwszy poniedziałek września."
train,"2010-12-21: OBWE o wyborach, stłumieniu protestów i zatrzymanych na Białorusi

Organizacja Bezpieczeństwa i Współpracy w Europie opublikowała swój raport w którym oceniła negatywnie przebieg wyborów prezydenckich przeprowadzonych na Białorusi.
W raporcie, którego szczegóły ujawnił na specjalnej konferencji prasowej Tony Lloyd, europoseł i przewodniczący misji obserwatorów OBWE podczas wyborów prezydenckich na Białorusi, udokumentowano szereg nieprawidłowości dotyczących procesu wyborczego. Zastrzeżenie obserwatorów wzbudził przede wszystkim proces liczenia głosów, według ekspertów ""pogorszył się on w trakcie liczenia głosów"" i w niemal połowie został przez nich określony jako ""zły"" lub ""bardzo zły"" ze względu na jego ""małą przejrzystość"". 
Duży wpływ na ocenę wyborów miały miejsce wieczorne zajścia na Placu Październikowym w Mińsku, gdzie specjalne oddziały białoruskiej milicji OMON brutalnie spacyfikowały kilkudziesięciotysięczną demonstrację zwolenników kandydatów opozycyjnych wobec urzędującego prezydent Aleksandra Łukaszenki. Według Pawła Poncyliusza, polskiego posła i obserwatora z ramienia OBWE, wydarzenia w Mińsku były ""bezprecedensowe"" i w znacznym stopniu zaważyły na ostatecznym wydźwięku raportu obserwatorów. Poncyliusz, który był osobistym świadkiem zajścia stwierdził, że nie można wykluczyć prowokacji. Jego uwagę zwrócił fakt, że agresywnie zachowujące się osoby w tłumie demonstrantów osoby, ubrane była ""bardziej po wojskowemu"". Stwierdził także, że sama akcja pacyfikacji demonstracji, która miała miejsce tuż pod oknami hotelu, w którym mieszkali międzynarodowi goście - dziennikarze i obserwatorzy, była kompletną ignorancją a OMON zaatakował również zagranicznych gości zgromadzonych przed hotelem. Funkcjonariuszy szczególnie miał rozjuszyć fakt filmowania i fotografowania aresztowanych i wleczonych po ziemi ludzi.
Wypowiadająca się w imieniu OBWE przedstawicielka do spraw wolności mediów Dunja Mijatović, wydała oświadczenie, w którym wezwała władze Białorusi do natychmiastowego uwolnienia wszystkich dziennikarzy, którzy zostali zatrzymani w trakcie demonstracji. Według informacji stowarzyszenia białoruskich dziennikarzy zatrzymano ich co najmniej dwudziestu. Mijatović zaznaczył, że służby powinny dziennikarzom towarzyszyć i chronić ich, a nie bić i zatrzymywać. Zauważyła także, że wieczorna agresja milicji wobec przedstawicieli mediów ""zniszczyło wszystkie oznaki (wcześniejszego) postępu""."
train,"2007-09-18: Jarosław Gowin pierwszy na liście PO w Krakowie

Senator PO Jarosław Gowin będzie liderem krakowskiej listy tej partii w wyborach do Sejmu - poinformował poseł Platformy Obywatelskiej Sławomir Nitras. Decyzję Zarządu Krajowego PO musi jeszcze ostatecznie zatwierdzić Zarząd Regionalny w Małopolsce.

Od kilku dni toczyła się dyskusja kto będzie liderem listy Platformy w Krakowie. Obok kandydatury Gowina pojawiały się nazwiska m.in. Stefana Niesiołowskiego, Ireneusza Rasia i Andrzeja Gołasia. Senator Gowin będzie w Krakowie walczył z dwoma kandydatami PiS - Zbigniewem Ziobro i Zbigniewem Wassermanem. Ostateczna decyzja Zarządu PO w Małopolsce ma zapaść w ciągu kilku dni."
train,"Łódź: Kolorowa Tolerancja po raz 12.

W Łodzi już po raz dwunasty odbędzie się akcja pod nazwą ""Kolorowa Tolerancja"", której celem jest przeciwstawianie się nietolerancji, ksenofobii i wandalizmowi.

Kolorowa Tolerancja odbywa się zawsze pierwszego dnia wiosny (21 marca). W tym roku organizatorzy zamierzają przybliżyć temat praw człowieka oraz Łódź Wielokulturową. Dodatkowo dla dzieci i młodzieży odbędzie się konkurs plastyczny im. Hikiego Fromera ""Moja prawa prawami człowieka""

Program Kolorowej Tolerancji.

Pokaz filmów.

21 marca 2012, 9.00-12.00:
Wprowadzenie: Adam Sitarek, Instytut Tolerancji, MIEJSCE: Muzeum Kinematografii, Plac Zwycięstwa 1

Wyniki konkursu plastycznego.

21 marca 2012:

Zamalowywanie napisów.

21 marca 2012:

Zwiedzanie świątyń.

21 marca 2012:

Wykład ""Narody świata w proroctwach Biblii"".

21 marca 2012:

Wycieczka ""Każdemu jego Łódź"".

21 marca 2012:
10.00 zbiórka wszystkich grup na Rynku Starego Miasta w Łodzi
10.40 wymarsz na trasy wycieczek"
train,"2005-04-12: Juszczenko spotkał się z polskimi studentami

""Kijów, Warszawa – wspólna sprawa"" – tak jeszcze kilka miesięcy temu krzyczeli młodzi Polacy, którzy duchowo wspierali ukraińską ""pomarańczową rewolucję"". Dzisiaj podczas odbywającego się na Uniwersytecie Warszawskim spotkania z prezydentem Ukrainy, Wiktorem Juszczenką, polscy studenci udowodnili, że to hasło nie straciło na aktualności - owacjami przywitali prezydenta Ukrainy.

Podczas spotkania Wiktor Juszczenko wspominał pomarańczową rewolucję.
""Najważniejszym wspomnieniem mojego życia pozostanie na zawsze widok zaśnieżonego Placu Niepodległości, na którym stało nawet około miliona osób z całego świata."" - powiedział Juszczenko. Dodał, że ""ci ludzie domagali się od władzy wolności i prawa głosu.""

Wśród rzeszy ludzi na Placu Niepodległości byli także polscy studenci. I za to Juszczenko podziękował im podczas dzisiejszego spotkania.

Na spotkaniu obecny był też prezydent Aleksander Kwaśniewski, który podkreślił, że stosunki polsko-ukraińskie są obecnie bardzo przyjazne. ""Udało się nam zrobić wiele. Przypomnę tylko pomniki na Wołyniu w 60-tą rocznicę dokonanego tam mordu, deklarację pojedniania, Kolegium Polsko-Ukraińskie, które działa w Lublinie"" - wyliczał Kwaśniewski.
Juszczenko zapowiedział też, że zrobi wszystko, by Ukraina stała się jak najszybciej członkiem Unii Europejskiej."
train,"2007-08-24: Karski: Sejm może się rozwiązać już dziś

Nie na przyszłym posiedzeniach a już dziś może dojść do głosowanie nad samorozwiązaniem Sejmu. Wybory mogłyby odbyć się już na przełomie września i października. O takim planie mówił w ""Sygnałach Dnia"" poseł PiS Karol Karski.

Karol Karski stwierdził, że głosowanie o samorozwiązanie Sejmu jest dziś technicznie możliwe pod warunkiem, że posłowie przegłosują ustawy potrzebne do przeprowadzenia wyborów czyli m.in.:

Natomiast Grzegorz Schetyna (PO), powiedział, że aby do tego doszło należy zmienić porządek obrad oraz uzyskać zgodę PiS. Dodał, ze Platforma Obywatelska popiera samorozwiązanie Sejmu.

Grzegorz Napieralski, sekretarz generalny SLD podał, że partia podejmie decyzję czy jest przeciw, czy za samorozwiązaniem na posiedzeniu klubu przed głosowaniem Sejmu w tej sprawie. Natomiast Jerzy Szmajdziński, szef klubu SLD, poinformował, że jego partia już wie, że zagłosuje przeciwko.

U marszałka Sejmu są aż trzy wnioski o samorozwiązanie Sejmu: SLD, PO i złożony wczoraj wniosek PiS. Ludwik Dorn zaplanował głosowanie nad samorozwiązaniem na 7 września. Politycy PO domagają się, by głosować jeszcze dziś.

Karski nie wykluczył, że jeszcze przed wcześniejszymi wyborami Lech Kaczyński kolejny raz spotka się z szefem PO. Jego zdaniem do takiego spotkania powinno dojść, jeśli Donald Tusk ""nie jest pewien, co ustalił z prezydentem na poprzednim spotkaniu""."
train,"2006-07-07: Jarosław Kaczyński rekomendowany na premiera

Kilka minut po godzinie 20:00 TVN24 oraz Radio ZET poinformowało, że jeden z członków rządu przekazał stacji informacje mówiące, że Kazimierz Marcinkiewicz poda się do dymisji. Kilka minut później informacja została potwierdzona przez polskie agencje prasowe. Władze PiS przyjęły do wiadomości jego dymisję, a Komitet Polityczny partii zarekomendował Jarosława Kaczyńskiego na stanowisko premiera.

Oto pełna treść komunikatu biura prasowego PiS:

Z nieoficjalnych informacji, które otrzymała TVN24 wynika, że PiS może wystawić Marcinkiewicza na prezydenta Warszawy.

Komentarze polityków PiS.

Przewodniczący Klubu Parlamentarnego PiS, Przemysław Gosiewski, nie podał więcej informacji, odsyłając dziennikarzy do komunikatu prasowego informując jedynie, że ""dziś nie zostanie podanych więcej informacji"". Wiceprezes partii, Adam Lipiński także nie skomentował dokładnie dymisji Marcinkiewicza, jedynie Tadeusz Cymański na pytanie o wymianie premiera odpowiedział, że ""po takim gościu jak Marcinkiewicz może być ktoś równy, bądź równiejszy, więc chyba wiadomo kim będzie nowy premier"".

Marek Suski zdementował informacje o tym, że pomiędzy premierem Marcinkiewiczem i partią są jakiekolwiek konflikty. Poinformował, że prawdopodobnie dalej będzie on miał ""wysokie stanowisko w partii"". Potwierdził także, że Jarosław Kaczyński ""naturalną koleją rzeczy"" będzie premierem.

Wszyscy politycy podkreślają, że są bardzo zaskoczeni, i że nie potrafią uzasadnić tego ruchu Marcinkiwicza.

Konrad Cisiołkiewicz z Kancelerii Prezesa Rady Ministrów poinformował stację TVN24, że Marcinkiewicz prawdopodobnie zaakceptuje Jarosława Kaczyńskiego na nowego Prezesa Rady Ministrów.

Adam Bielan, eurodeputowany PiS poinformował, że Kazimierz Marcinkiewicz poinformuje dziennikarzy o swojej dymisji, a partia nie będzie się na ten temat wypowiadać.

Sekretarz Stanu w Kancelarii Prezydenta, Maciej Łopiński powiedział, że przede wszystkim to prezydent musi przyjąć dymisję premiera. Może jej także odmówić.

Antoni Mężydło, poseł PiS wyraził nadzieję, że decyzja ta wzmocni Polskę i Rząd Polski. Uważa, że Jarosław Kaczyński lepiej sobie poradzi z koalicjantami PiS. Poinformował także, że Kazimierz Marcinkiewicz nie miał dobrej pozycji w partii i jego wysoka popularność, pomimo zawyżania pozycji partii w sondażach, dawała mu coraz mniejszą popularność w partii.

Inne komentarze.

Wicepremierzy Andrzej Lepper oraz Roman Giertych zrozumieli dymisję i wyrazili nadzieję, że współpraca z Jarosławem Kaczyńskim będzie przebiegała lepiej i owocniej dla ich interesów w rządzie. Wicepremier Giertych podał w TVN24, że Kaczyński konsultował już wczoraj zmianę premiera w koalicjantami. W sobotę rano Samoobrona wyda oficjalne stanowisko w tej sprawie.

Były prezydent Lech Wałęsa pochwalił prezesa Kaczyńskiego za ten ruch, choć skrytykował go za to, że dopiero teraz ""postanowił przejąć rząd"". Pochwalił także Marcinkiewicza mówiąc, że ""był o wiele lepszym premierem, na jakiego się zapowiadał"".

Bronisław Komorowski, poseł PO ostrzega, że to pogorszy wizerunek Polski. ""Teraz Jarosław Kaczyński będzie kierował z pierwszego siedzenia, a na dodatek jeszcze powstanie sytuacja, że dwaj bracia bliźniacy będą mieli w całości kierownicę w rękach. Z punktu widzenia wizerunku Polski, to rozwiązanie ryzykowne.""

Sławomir Nowak, inny poseł PO, także ośmieszył decyzję PiS i obawia się o przyszłość Polski i Polaków. ""Dzisiaj już nikt nie może mieć wątpliwości - to jest rząd socjalistyczny"".

Szef SLD Wojciech Olejniczak powiedział w wywiadzie dla PAP, że ""Jarosław Kaczyński doprowadził do tego, czego chciał - zostać premierem. Zmiana dokonuje się po to, aby ustabilizować sytuację w PiS, ale spowoduje destabilizację sytuacji w kraju"". Wyraził także obawę o dotrwanie do końca kadencji mówiąc, że ""rząd (...) nie podejmie wyzwań i reform związanych z funkcjonowaniem państwa"".

Julia Pitera (PO) oraz Ryszard Kalisz (SLD) skrytykowali w TVN24 obecną zmianę, biorąc pod uwagę zabawę państwem Jarosława Kaczyńskiego, który jedynie ""bawi się stanowiskami, nie naprawiając problemów państwa"". Kalisz powiedział, że Jarosław Kaczyński nie będzie potrafił prowadzić polityki zagranicznej wobec innych państw w Europie.

Jan Bury, wiceprezes PSL z zadowoleniem przyjął zmianę na stanowisku premiera. ""Premier miał dość i chyba nie widział już możliwości współpracy zarówno z koalicjantami, ale też w rządzie, w którym coraz bardziej stawał się marionetką, a nie jego szefem.""

Przyczyny dymisji.

Wczorajszego dnia premier Kazimierz Marcinkiewicz i szef Platformy Obywatelskiej Donald Tusk odbyli rozmowę, o której nie został poinformowany ani żaden członek Rządu, ani żaden członek PiS. Dzisiejszego poranka na konferencji prasowej Tuska powiedział on, że są problemy w komunikacji pomiędzy nim, a prezesem PiS, Jarosławem Kaczyńskim.

O godzinie 18:00 kancelaria premiera podała informację, że Kazimierz Marcinkiewicz odwołał swoją wizytę w Chorwacji, a jako powód podany został piątkowy Komitet Polityczny oraz sobotnie posiedzenie Rady Politycznej PiS.

Rynki walutowe.

Na zmianę bardzo mocno zareagowały rynki walutowe - przez ok. dwie godziny pomiędzy 20:00, a 22:00, euro zdrożało o ponad 4 grosze do poziomu 4,0724 PLN, a dolar o ponad 2 grosze do poziomu 3,1772 PLN.

Jarosław Kaczyński.

Jarosław Kaczyński (ur. 18 czerwca 1949 w Warszawie) jest liderem Prawa i Sprawiedliwości, ok. miesiąc temu został wybrany na kolejną kadencję. Brat Lecha Kaczyńskiego, prezydenta Rzeczypospolitej Polskiej. Członek Rady Bezpieczeństwa Narodowego.

2 czerwca ujawnił swoją teczkę SB, w której są dwie, według niego, sfałszowane ""lojalki"". Obecnie trwa postępowanie w tej sprawie."
train,"Rada Miasta Krakowa podjęła uchwałę o emisji obligacji komunalnych

W środę 10 kwietnia 2013 roku Rada Miasta Krakowa podjęła uchwałę o emisji obligacji komunalnych na łączną kwotę 220 mln zł.

Obligacje komunalne, każda o wartości nominalnej 1 tys. zł, zostaną wyemitowane w dwóch seriach: na kwotę 100 mln zł z 10-letnim terminem zapadalności oraz na kwotę 120 mln zł z 15-letnim terminem wykupu.

Obecna emisja obligacji jest szóstą realizowaną przez miasto Kraków i stanowi w istocie rolowanie długu.

Pierwsze obligacje komunalne Miasta Krakowa zostały wyemitowane w 1996 roku. Była to emisja niepubliczna, w wysokości 15 mln zł.

Obecnie zadłużenie miasta przekracza 2 mld zł. Pod koniec roku 2012 wynosiło 2 mld 46 mln zł czyli 59,4 proc. dochodów. (60 proc. to dopuszczalna granica)."
train,"2006-02-23: ZIO: Marczułajtis nie zakwalifikowała się do finałowej 16 snowboardu

Nie udało się naszej ostatniej olimpijskie nadziei na medal, snowboardzistce Jagnie Marczułajtis zdobyć honorowego medalu dla Polski. W swojej konkurencji, slalomie-gigancie równoległym zajęła 17. miejsce w kwalifikacjach tracąc 0,01 sekundy do zawodniczki z 16. pozycji. Do ćwierćfinału awansowało szesnaście najlepszych zawodniczek.

W eliminacjach wystarczyło uzyskać jeden z szesnastu najlepszych czasów, aby awansować. Pierwszy przejazd Jagny przeszedł planowo, zajmowała po nim dziewiąta pozycję. Jednak w drugim popełniła błąd, straciła prędkość i dużo cennych sekund. Po swoim przejeździe była 10., wiedząc, że wystartuje jeszcze 8 zawodniczek. Szczęście było blisko, gdyż dwie inne snowboardzistki wywróciły się na trasie, lecz jedna z nich zdążyła się podnieść i przyjechać na metę wystarczająco szybko, aby zająć miejsce o 0,01 sekundy przed Marczułajtis.

Druga z polskich zawodniczek, Blanka Isielonis zajęła w kwalifikacjach 27. miejsce i również nie zakwalifikowała się do ćwierćfinałów. Złoto przypadło Szwajcarce Danieli Meuli, srebro Niemce Arnelii Kober, a brąz Amerykance Rosey Fletcher."
train,"2007-06-21: PiS: „Rząd Prawa i Sprawiedliwości wydatki zwiększa i zwiększać będzie”

„Rząd Prawa i Sprawiedliwości wydatki zwiększa i zwiększać będzie” - powiedzieli przedstawiciele Prawa i Sprawiedliwości w związku z podwyżkami dla Służby Zdrowia, podczas dzisiejszej konferencji prasowej w Sejmie.

„My nie jesteśmy przeciwko lekarzom, nie jesteśmy przeciwko pielęgniarkom” - mówił Senator Andrzej Mazurkiewicz wskazując na większą wagę wydarzeń związanych z polityką międzynarodową, jakie będą miały miejsce w Brukseli. „Uważamy, że należy wyciszyć działanie medialne, tak aby nasza delegacja miała komfort prowadzenia negocjacji” – dodał.

Poseł Jolanta Szczypińska natomiast krytykowała działania, jakie podjęła Platforma Obywatelska, w celu rozwiązania konfliktu ze Służbą Zdrowia, jako działanie podjęte bez żadnych uzgodnień z Prezydium Sejmowej Komisji Zdrowia.

Senator Mazurkiewicz dodał, że cała sprawa została upolityczniona, ale nie przez Prawo i Sprawiedliwość. Komentował pojawienie się polityków lewicy, czy wyrazy ubolewania składane strajkującym przez Jolantę Kwaśniewską jako przejaw obłudy ze strony ludzi, którzy mieli już władzę w rękach i nie zrobili nic w kierunku rozwiązania powracających dziś problemów. „Platforma Obywatelska, która głosuje za cięciem wydatków socjalnych, dzisiaj staje się orędownikiem i obrońcą pielęgniarek, mówiąc, że konieczne jest zwiększenie wydatków na Służbę Zdrowia"" - komentował Andrzej Mazurkiewicz.

„Jeżeli PO, SLD, PSL mówią, że nas popierają, a jednocześnie, w momencie kiedy jest głosowanie nad obniżką składki rentowej, nie głosują przeciw, a więc zabierają na przykład 20 mld ze Służby Zdrowia, to oni postępują po prostu nieuczciwie. Zgadzamy się z przedstawicielami rządu, że dzisiejsza opozycja również ponosi winę, za skandaliczny stan opieki zdrowotnej w Polsce. Nasz apel do opozycji, żeby nie wykorzystywała tego politycznie. Odcinamy się od prób upolitycznienia tego konfliktu, które są podejmowane przez PiS jak i przez partie pozycyjne” - komentował Krzysztof Bukiel, przewodniczący Ogólnopolskiego Związku Zawodowego Lekarzy."
train,"2005-05-14: Amerykańskie bazy wojskowe w Bułgarii

Bułgarski minister obrony narodowej Nikołaj Svinarow, poinformował, że w Bułgarii powstaną trzy amerykańskie bazy wojskowe. Zostaną one ulokowane w małych miasteczkach na wschodzie kraju. Mają one być posterunkami dla oddziałów armii amerykańskiej, które mają działać na wypadek konfliktów zbrojnych na Bliskim Wschodzie.

W przyszłym tygodniu amerykańska delegacja wojskowa przyleci na negocjacje, w których ostatecznie zostanie ustalone, które bazy wybrali Amerykanie oraz jakie będą warunki ich wynajmowania. Bułgaria prowadzi negocjacje z USA od dwóch lat. Do końca roku parlament powinien zadecydować o rozmieszczeniu amerykańskich baz.

Według lokalnych informacji, Bułgaria oferuje dwa lądowiska w Graf Ignatievo i Bezmerze, strzelnicę w Novo Selo, bazę marynarki wojennej w Atii, lotnisko cywilne w Sarafovo oraz kilka innych, pomnijeszych miejsc do przechowywania wyposażenia.

Bułgaria wraz z sąsiadującą Ruminią, które w tamtym roku wstąpiły do NATO, stanowią ważny punkt przerzutowy dla wojska Stanów Zjednoczonych. Jak podaje Reuters, w ciągu najbliższych 10 lat w tamte tereny zostanie przetransportowanych 70 000 żołnierzy.

Dodatkową korzyścią ma być dotacja od USA w celu modernizacji wojska Bułgarii, w wysokości 59 milionów Euro."
train,"2008-03-15: Barłomino: 5-latek wyniósł rodzeństwo z płonącego domu

Dnia 13 marca 2008 r. w miejscowości Barłomino w powiecie wejherowskim doszło do pożaru budynku mieszkalnego, który zamieszkiwała kobieta z trójką dzieci. W czwartek jej 5-letni syn zauważył, że w domu rozprzestrzenia się pożar. Matka była wówczas poza domem. Chłopiec zabrał rodzeństwo, które było od niego młodsze, do innego pokoju, w którym jeszcze nie znajdował się ogień. Matka wracając do domu zauważyła, że z jej mieszkania wydobywa się dym. 

Po wejściu do pokoju dzieci okazało się, że ich tam nie ma. Pięciolatek (Sebastian), wskazał jej pokój, do którego przeniósł najmniejsze z dzieci. Natomiast córka (Andżelika) była już wyniesiona na podwórko.

""To najdzielniejszy chłopczyk, jakiego znam"" – powiedział kpt. Jacek Nowak, dowodzący akcją gaszenia pożaru. Sebastian po zakończonej akcji ratowniczej powiedział strażakom, że ""chce zostać strażakiem"". 

Serwis tvn24 poinformował, że ""obie dziewczynki są poparzone, matka też trafiła do szpitala podtruta dymem. Sebastian nie odniósł żadnych obrażeń. Dzieci mają zostać wypisane ze szpitala w przyszłym tygodniu""."
train,"2005-08-20: Przygotowania Wisły Kraków do awansu do grupowej fazy LM 2005/2006

Wisła Kraków przygotowuje się do wtorkowej konfrontacji z Panathinaikosem Ateny. Stawką meczu w Grecji jest awans do fazy grupowej piłkarskiej Ligi Mistrzów. Będzie to już czwarte podejście Białej Gwiazdy do elitarnego grona 32 czołowych klubów Europy. Wcześniej na przeszkodzie wiślakom stanęli: FC Barcelona (2001), Anderlecht Bruksela (2003) i Real Madryt (2004).

Szkoleniowiec Wisły - Jerzy Engel przywiązuje ogromną wagę do koncentracji zawodników przed meczem. Na prośbę klubu zostało przełożone spotkanie z Cracovią, które miało być rozegrane dzisiaj.

Wszystkie treningi począwszy od środy były niedostępne dla kibiców. Codziennie trener omawiał taktykę gry oraz mobilizował swoich podopiecznych. Jerzy Engel dwa tygodnie temu przed meczem w Krakowie mówił: """"Przychodzi obcy facet i buszuje po waszym domu, zagląda do szuflad, a wy zamierzacie na to pozwolić?"""" Podobnych słów piłkarze Wisły mogli się spodziewać także na zgrupowaniu w Tychach, które zaczęło się w piątkowy wieczór, a skończy się w niedzielę.

Cele drużyny są jasne: """"Jedziemy do Aten po awans"""" - powiedzieli na wczorajszej konferencji prasowej w Krakowie przedstawiciele klubu. Wśród nich znaleźli się trener Jerzy Engel oraz zawodnicy: Marcin Baszczyński, Arkadiusz Głowacki i kapitan - Tomasz Frankowski.

""""Całe nasze przygotowania do tego sezonu były podporządkowane tym meczom o Ligę Mistrzów"""" - mówił trener. Tomasz Frankowski zdaje sobie sprawę z tego, że """"po zwycięstwie u siebie nadzieje są spore. Zaliczkę mamy solidną, ale przed nami jeszcze 90 minut gry.""""

Arkadiusz Głowacki mówi o formie zespołu i jego przygotowaniach: """"Pracowaliśmy tak solidnie, że nie mam obaw o naszą kondycję. Trenowaliśmy różne warianty gry i z rytmu meczowego raczej nie wypadliśmy"""".

Marcin Baszczyński, który nie zagrał w pierwszym meczu z powody czerwonej kartki, zwraca uwagę na Gekkasa. Porównuje do kolegi z drużyny, Tomasza Frankowskiego - """"Jego też piłka szuka w polu karnym. To szalenie niebezpieczny zawodnik"""".

Ekipa Wisły Kraków wyruszy do Aten samolotem w poniedziałek o godzinie 8:30. Tego samego dnia o godzinie 20. odbędzie się oficjalny trening. Niespełna 24 godziny później rozegrany zostanie rewanżowy mecz trzeciej rundy el. LM. Powrót krakowian planowany jest w noc z wtorku na środę o godzinie 2:30.

Cytowany przez Gazetę Krakowską Krzysztof Warzycha (były piłkarz ""Koniczynek"" oraz reprezentacji Polski) większe szanse na zwycięstwo daje Panathinaikosowi. Swój typ uzasadnia tym, że """"dwa tygodnie wiele poprawiły w grze ekipy, która dopiero wchodzi w rytm meczowy."""" Należy przypomnieć, że liga grecka jeszcze nie wystartowała, podczas gdy Ekstraklasa rozgrywa już czwartą kolejkę. """"W Atenach to będzie inna, lepsza niż w Krakowie drużyna"""" - dodaje Warzycha. Mówi także, iż """"dodatkowym bodźcem dla zespołu jest świadomość tego, że przegrana oznaczałaby finansowy krach."""" Uzasadnieniem są transfery stołecznego klubu - na transfery wydano 3,8 mln euro kupując między innymi Flavio Conceição i Igora Biscana.

Mecz odbędzie się przy pełnych trybunach Stadionu Olimpijskiego, który może pomieścić do 65 tysięcy kibiców. Został on zbudowany w 1982 roku, ostatnią modernizację przeszedł w ubiegłym roku. Bilety w Atenach sprzedawano w cenie od 10 do 45 euro. Fani Białej Gwiazdy otrzymali 3000 wejściówek."
train,"2007-06-01: Paweł Wypych nowym prezesem ZUS

Aleksandra Wiktorow, prezes Zakładu Ubezpieczeń Społecznych, została dziś odwołana ze stanowiska. Jej następcą będzie prof. Paweł Wypych - poinformował przewodniczący Rady Nadzorczej ZUS Robert Gwiazdowski.

""W sytuacji gdy projekt reformy finansów publicznych zakłada przekształcenie ZUS w jednostkę budżetową to wymaga to koordynacji działań różnych resortów i stąd właśnie pan Paweł Wypych został powołany na to stanowisko"" – poinformował Robert Gwiazdowski. 

Paweł Wypych jest politykiem samorządowym PiS. Ostatnio brał udział w pracach nad reformą emerytur w Kancelarii Premiera. Jest też absolwentem Instytutu Profilaktyki Społecznej i Resocjalizacji oraz Wydziału Historycznego Uniwersytetu Warszawskiego. Ukończył również studia podyplomowe w zakresie organizacji pomocy społecznej na Wydziale Dziennikarstwa i Nauk Politycznych Uniwersytetu Warszawskiego oraz studia podyplomowe w zakresie zarządzania w administracji publicznej w Wyższej Szkole Przedsiębiorczości i Zarządzania im. L. Koźmińskiego.

W latach 1990-2003 był radnym w Warszawie. Od 15 grudnia 2006 pełnił obowiązki głównego doradcy Prezesa Rady Ministrów w Kancelarii Prezesa Rady Ministrów.

Aleksandra Wiktorow została prezesem Zakładu Ubezpieczeń Społecznych w 2001. Wcześniej, od 1999 była członkiem Rady Nadzorczej ZUS."
train,"2008-06-12: Zakończył się Zlot Chorągwii Dolnośląskiej ZHP

Malowanie wierszy na chodnikach, poszukiwanie tajemniczego łącznika, warsztaty motocyklowe, capoeiry czy wyplatania ozdób z siana – to tylko jedne z wielu atrakcji Zlotu Chorągwi Dolnośląskiej ZHP im. hm. Stefana Mirowskiego, który odbył się od 6 do 8 czerwca w Lubinie.

Organizatorem spotkania prawie 1.500 zuchów, harcerzy i instruktorów była Komenda Chorągwi Dolnośląskiej ZHP i Hufiec ZHP Lubin. Zlot rozpoczął apel z udziałem Piotra Borysa wicemarszałka województwa dolnośląskiego, który objejmując patronat honorowy nad zlotem stwierdził, że ""w przeszłości sam byłem harcerzem i wiem, jak wiele umiejętności poznanych tutaj przydaje się w dorosłym życiu"".

Po apelu powitalnym odbyło się widowisko przygotowane przez szczep „Falanga”, podczas którego zaprezentowano losy Olgi i Andrzeja Małkowskich a także patrona dolnośląskich harcerzy – hm. Stefana Mirowskiego.

Sobota była dniem gier i zabaw harcerskich. Już od rana zlotowicze odkrywali tajemnice Lubina w swoich grupach metodycznych. Zuchy miały zajęcia na temat Europy, przygotowane przez przez namiestnictwa zuchowe z całego Dolnego Śląska. Harcerze odwiedzili policję, gdzie zostawili swoje odciski palców, skompletowali zestaw podróżnika, grali w kręgle i bawili się balonami z wodą. Harcerze starsi pozostawili po sobie trwały ślad na lubińskich chodnikach. Są to wiersze, które malowali podczas jednego z punktów biegu patrolowego. Zadaniem wędrowników było przekazanie wiadomości łącznikowi. Aby je wykonać musieli odebrać o właściwej porze słuchawkę w aparacie telefonicznym oraz znaleźć wskazówkę w kupionym ptysiu. Wieczorem odbył się koncert.

W niedzielę, na zakończenie zlotu, odbyły się uroczysta msza święta, a także apel z udziałem hm. Krzysztofa Budzińskiego, zastępcą Naczelnika ZHP. Wręczono odznaczenia ZHP – Krzyże Za Zasługi dla ZHP, a także Odznaki Chorągwiane dla aktywnych instruktorów. Nie zapomniano także o sojusznikach harcerstwa, którym wręczono srebrne odznaki przyjaciół harcerstwa.

""Pierwotna wersja artykułu pochodzi z serwisu ZHP.pl (na specjalnych zasadach)"
train,"Widzewska Galeria Ekslibrisu z Łodzi 13 października 2015 r. obchodziła 25-lecie działania

Widzewska Galeria Ekslibrisu jest jedyną w Łodzi stałą galerią ekslibrisu, jedną z 5 takich w kraju, najstarszą, od początku tj. od 23 października 1990 r. prowadzoną na zasadach wolontariatu przez kolekcjonera ekslibrisów, mieszkańca osiedla Widzew-Wschód Mirosława Zbigniewa Wojalskiego. Patronat nad obchodami 25-lecia Galerii objęła Prezydent miasta Łodzi Hanna Zdanowska.
Także Wojewoda Łódzki Jolanta Chełmińska przyjęła honorowy patronat nad tym wydarzeniem.
Ekslibris to znak własnościowy książki wklejany na wewnętrznej stronie okładki. Oprócz zwrotu „ex libris” („z księgozbioru”, „z książek”) oraz imienia i nazwiska właściciela zawiera także rysunek wyobrażający zainteresowania właściciela lub charakteryzujący księgozbiór. I ekslibris budziłby niewielkie lub żadne zainteresowanie gdyby nie ten rysunek, z uwagi na treść którego powstają niemałe niekiedy kolekcje. Jeśli jest kolekcja, to się ją przedstawia na wystawach m.in. w Widzewskiej Galerii Ekslibrisu. Ta Galeria to przede wszystkim ludzie z nią związani. Główną postacią jest oczywiście jej pomysłodawca, twórca i prowadzący ją Mirosław Zbigniew Wojalski – przede wszystkim społecznik, kolekcjoner ekslibrisów, członek-założyciel Polskiego Towarzystwa Miłośników Ekslibrisów i Stowarzyszenia Widzewscy Przyjaciele Ekslibrisu w Łodzi, działacz PTTK i Towarzystwa Opieki nad Zabytkami. Juliusz Szczęsny Batura z Augustowa, Ryszard Bandosz ze stolicy, Kazimierz Zbigniew Łoński z Zamościa i Krzysztof Kmieć doktor farmacji z Krakowa to autorzy ekslibrisów bardzo często wystawiający swoje prace w galerii. Dwaj ostatni już nie żyją.

Ekslibrisy do większości wystaw pochodziły z kolekcji Mirosława Zbigniewa Wojalskiego, część dostarczyli autorzy (Hanna Ewa Stańska, Henryk Płóciennik, Helena Sawicka, Małgorzata Seweryn, Józef Golec, Juliusz Szczęsny Batura i inni). Do kilku wystaw swoich zbiorów użyczył Andrzej Znamirowski znakomity kolekcjoner i popularyzator ekslibrisów z Krakowa prowadzący tam od prawie 25 lat galerię w ramach działalności Domu Kultury „Podgórze”. Bliski współpracownik Widzewskiej Galerii Ekslibrisu (jej „dyrektor techniczny”) Andrzej Zaręba kilkakrotnie pokazał tu swoje zbiory ekslibrisów kolejowych. Szczególnie ciekawa była wystawa ekslibrisów „weterynaryjnych” Bohdana Rutkowiaka na którą złożyły się eksponaty z 3 Galerii: wspomnianej krakowskiej – udostępnił Andrzej Znamirowski, Warszawskiej Galerii Ekslibrisu (też WGE!) – udostępnił Michał Witak i omawianej Galerii. Zadziwia różnorodność tematów wystawianych ekslibrisów i ilość prezentowanych twórców zarówno profesjonalistów jak i utalentowanych amatorów a nawet dzieci - laureatów konkursów na ekslibris.

Eksponowane ostatnio wystawy to: „Ekslibrisy komputerowe Rajmunda Aszkowskiego”, „Ekslibrisy „weterynaryjne” Bohdana Rutkowiaka”, „Karina Kopczyńska-Janiszewska. Ekslibrisy”, „Agnieszka Broź, Ewa Chorążak, Aleksandra Hachuła. Młode damy śląskiego ekslibrisu”, „Orientalis. Dalekowschodnie motywy na ekslibrisach Krzysztofa Marka Bąka” a także „Ekslibrisy przyrodnicze”, „Ekslibrisy kwiatowe”, „Ekslibrisy szachowe” z kolekcji Mirosława Zbigniewa Wojalskiego, „Juliusz Szczęsny Batura. Ekslibrisy z lat 2007–2012 (Tysiąc znaków)”.
75. wystawa na 20-lecie Galerii to „Zabytki Łodzi na ekslibrisach Kazimierza Zbigniewa Łońskiego” odbywająca się pod patronatem Prezydent m. Łodzi Hanny Zdanowskiej.
Niecodzienną tematykę miała wystawa „Diabeł na ekslibrisach” uświetniająca 15-lecie Galerii, zorganizowana we współpracy z Muzeum Diabła Polskiego Wiktoryna Grąbczewskiego z Warszawy.
Nietypowa była wystawa „Niebo i kosmos na ekslibrisach Krzysztofa Kmiecia. Wystawa z okazji 55. rocznicy startu pierwszego sputnika 1957 – 4 X – 2012 i Światowego Tygodnia Przestrzeni Kosmicznej” – otwarta 2 października 2012 w związku z Światowym Tygodniem Przestrzeni Kosmicznej ogłoszonym ongiś przez ONZ. Patronat nad wystawą objęło Centrum Badań Kosmicznych Polskiej Akademii Nauk.
Nietuzinkowa była też wystawa „Ekslibrisy koronkowe z kolekcji Józefa Golca”, w katalogu której zreprodukowano kilkanaście fotografii ekslibrisów, które w rzeczywistości są koronkami („koronki koniakowskie” choć z |Cisownicy) oraz ekslibrisy które mogą służyć jako wzór do wykonania koronki.
Pierwsze wystawy to m.in. „Podbój kosmosu na ekslibrisach w 33 rocznicę startu pierwszego sputnika 4 października 1957–1990”, „Orły na ekslibrisach 11 listopada 1990 z okazji Święta Niepodległości”, „Ekslibrisy Andrzeja Kota”, „Ekslibrisy numizmatyczne z kolekcji Stanisława Bulkiewicza”.

Ciekawe były wystawy ekslibrisów stworzonych przez Henryka Górskiego, emerytowanego łódzkiego lekarza zorganizowana w 25-lecie jego twórczości ekslibrisowej i Wojciecha Cieślaka, łódzkiego inżyniera włókiennika – wystawa retrospektywna w I rocznicę śmierci.

Galeria działa dzięki życzliwości przez cały czas Bronisława Grzelaka oraz od kilkunastu lat Doroty Kaniewskiej.

W ciągu 25 lat wielokrotnie odwiedzali galerię Mirosława Adamkiewicz i Tomasz Adamkiewicz, Adam Arndt, Ryszard Bandosz, Hubert Barański, Mieczysława Beczkiewicz, Mieczysław Borkowski, Mira Brzozowska, Maria Budzyńska, Janusz Cezarski, Małgorzata Cieślak, Tomasz Ganicz, Aleksander Główka, Henryk Górski, Halina Grabowska, Jadwiga Herbsztajn, Urszula Jerzak, Anna Jóźwiak, Wiesław Kaczmarek, Bohdan Kieszkowski, Józef Kmieciak, Janusz Królikowski, Maria Kurzak, Jan Nowacki, Wanda Nowicka, Anna Nuc, Grażyna Pietrzyk, Henryk Płóciennik, Jolanta Proszak (z córką i mamą), Grażyna i Zdzisław Radzikowscy, Marta Żuraw z synami Mateuszem i wyjątkowym Kubą, Arkadiusz Rejter, Włodzimierz Rudnicki (od początku), Grzegorz Rudziński, Jan T. Siciński, Inka Siedlanowska, Krzysztof Stefański, Stefan Szczepanik, Tadeusz Wasiak, Marian Wieczorek, Janina Wojciechowska, Jan J. Zienkiewicz, Andrzej Znamirowski, Wojciech Źródlak i inni. Z nieżyjących zapamiętani zostali Krystyna Bobrowska, Jacek Biernacki, Stanisław Bulkiewicz, Wojciech Cieślak, Alicja Dobruchowska, Wiesław Jerzak, Zofia Keppe, Antoni Makowski, Eugeniusz Zduniewski.

Do 74 wystaw Mirosław Zbigniew Wojalski opracował katalogi, autorem 3 katalogów był Włodzimierz Rudnicki, autorką jednego katalogu była Magdalena Jonczyk i była to część jej pracy magisterskiej na Politechnice Łódzkiej. Do pozostałych wystaw opracowane były krótkie informatory. Wiele katalogów było wydanych dzięki sponsorom.
Widzewska Galeria Ekslibrisu to ważne miejsce, w którym spotykają się twórcy, kolekcjonerzy i miłośnicy ekslibrisów, gdzie odbywają się ciekawe lekcje biblioteczne podczas których dzieci i młodzież mają okazję spotkać się nie tylko z ekslibrisem zdobiącym książki, z bibliofilstwem, sztuką słowa, sztukami plastycznymi. Poprzez oglądanie rysunków na ekslibrisach dzieci, młodzież ale także i dorośli poznać mogą przyrodę, góry, krajobrazy i zabytki wielu miast. Widzewska Galeria Ekslibrisu to miejsce w którym poprzez ekslibrisy popularyzuje się także piękno Łodzi i jej zabytków. To także szczególne miejsce, w którym splotła się dwudziestopięcioletnia historia placówki upowszechniania kultury z propagowaniem małych form graficznych, ale także poprzez nie historii i zabytków Łodzi. Pierwsi uczestnicy lekcji bibliotecznych w WGE już dorośli i zapewne za sprawą ekslibrisów oglądanych w galerii inaczej patrzą na książki oraz na swoje miasto.

Obecnie eksponowana jest 88. wystawa, także „łódzka”: „Hanna Ewa Stańska. Ekslibrisy łodzian”. Uczestnicy wernisażu stwierdzili, że najciekawsze były ekslibrisy, tematem których były dziewczyny (najczęściej bez ubrania), kwiaty i ptaki."
train,"2006-06-20: Japonia wycofuje się z Iraku

We wtorek japoński premier Junichiro Koizumi ogłosił wycofanie się lądowych sił japońskich z Iraku. Od stycznia 2004 na terytorium Iraku stacjonuje 550 żołnierzy japońskich.

Oficjalny komunikat Tokio brzmiał: """"Rząd zdecydował dzisiaj wycofać siły obrony lądowej z Samawy, ponieważ ich cel - wsparcie odbudowy Iraku - został osiągnięty"""".

Według premiera decyzja została podjęta w poruzumieniu z USA, Wielką Brytanią i Australią. Zaznaczył on, że Japonia dalej będzie pomagać w odbudowie kraju. Bezpośrednio po oświadczeniu premiera japoński minister obrony wydał wojskom rozkaz opuszczenia Iraku.

Przemieszczanie wojsk może potrwać kilka tygodni."
train,"2008-01-01: Nowe odznaczenia - Gwiazda Afganistanu i Gwiazda Iraku

1 stycznia 2008 roku wchodzą przepisy rozporządzenia Prezydenta Rzeczypospolitej Polskiej z dnia 31 lipca 2007 r. w sprawie nazwy, wstążki, okuć oraz wzorów rysunkowych Gwiazdy Afganistanu i Gwiazdy Iraku. 

Nowe odznaczenia są symboliczną nagrodą za nienaganną służbę w polskich kontyngentach wojskowych poza granicami państwa. Gwiazda Afganistanu i Gwiazda Iraku to odznaczenia wojskowe o charakterze pamiątkowym. Nadawane mogą być żołnierzom, a także policjantom, funkcjonariuszom Agencji Bezpieczeństwa Wewnętrznego, Agencji Wywiadu, Służby Kontrwywiadu Wojskowego i Służby Wywiadu Wojskowego, Centralnego Biura Antykorupcyjnego, Straży Granicznej i Straży Pożarnej oraz osobom cywilnym, za co najmniej jeden dzień nienagannej służby rozpoczętej w ramach kontyngentu lub operacji wojskowej na danym terytorium. Gwiazdy mogą być nadane obywatelom innych państw współdziałającym z polskimi kontyngentami wojskowymi lub współdziałającym w operacji wojskowej."
train,"2009-09-24: Coca-Cola ponownie najcenniejszą marką świata

Amerykańska firma konsultingowa Interbrand po raz kolejny ogłosiła coroczny ranking najcenniejszych marek świata. Najwartościowszą marką okazała się ponownie Coca-Cola, która w każdym z dotychczasowych rankingów była niekwestionowanym liderem. Wartość wszystkich stu marek spadła rok do roku o 4,6%.

Na szczycie bez zmian....

Markę należącą do The Coca-Cola Company wyceniono na 68,734 mld $ (3% więcej niż przed rokiem). Czołówka stawki nie zmieniła się od 2008 r. – zaraz za producentem popularnego napoju uplasowali się informatyczni giganci: IBM (marka o wartości 60,2 mld $, symboliczny wzrost o 2%) oraz Microsoft (56,6 mld $, spadek o 4%).

Największy wzrost wartości swej marki zanotowało Google Inc. – światowy potentat branży internetowej. Wartość tej marki wzrosła o 25% – do kwoty 31,98 mld $ (7. miejsce w rankingu – skok o 3 miejsca w górę). Również wysokie wzrosty wartości marek charakteryzują w tym roku takie firmy jak: Amazon.com i Inditex (właściciel marki Zara). Wartość marki należącej do pierwszej z nich – pioniera sprzedaży internetowej – wzrosła o 22% (43. m-ce w rankingu, skok o 15 pozycji w górę), natomiast drugiej – o 14% (50. m-ce w rankingu, skok o 12 pozycji w górę). Ponadto dwucyfrowy wzrost wartości zanotowały następujące marki: Nestlé (13%), Apple (12%), H&M (11%) oraz IKEA, Wrigley i Danone (po 10%).

Kryzysowe marki.

Jak informuje ""portal tvn24.pl"", wartość wszystkich stu marek spadła rok do roku o 4,6%. Spadek taki odnotowano po raz pierwszy w dziewięcioletniej historii rankingu. Związane jest to ze światowym kryzysem finansowym – spośród pierwszej dziesiątki aż sześć marek zanotowało utratę wartości (największą: General Electric – 10%).

Kryzys uderza przede wszystkim w instytucje finansowe, a także w branżę motoryzacyjną – wyraźnie widać to w przypadku rankingu firmy Interbrand. Największy spadek wśród setki odnotowała szwajcarska firma finansowa UBS – spadek wartości aż o połowę (o 31 miejsc w dół – z 41. na 72. m-ce rankingu). Wartość marki największego, pod względem kapitalizacji rynkowej, dostawcy usług finansowych na świecie – Citigroup obniżyła się niewiele mniej – o 49% (spadek z 19. na 36 m-ce). Część marek zniknęła z zestawienia w ogóle. Bank inwestycyjny Merrill Lynch, który w ubiegłym roku zajmował 36. lokatę, w tym roku w zestawieniu się nie pojawił. Podobnie potentat na rynku ubezpieczeń i finansowym – AIG, który zajmował rok temu 54. miejsce.

Spośród sześciu firm, których marki straciły na wartości ponad 20% rok do roku, pięć to korporacje finansowe – oprócz wyżej wspomnianych, m.in.: American Express (-32%) i HSBC (-20%). Wyjątek wśród najbardziej tracących na wartości marek, wśród których przeważa branża finansowa, stanowi producent legendarnych motocykli – Harley-Davidson (-43%).

W zestawieniu znalazło się również siedmioro „debiutantów”. Wśród nich: Puma, Lancôme, Burger King i Adobe.

51% Ameryki w rankingu, bez Polski.

Spośród setki marek obecnych w zestawieniu ponad połowę (51) stanowią te pochodzące ze Stanów Zjednoczonych. Drugą „siłą” w zestawieniu jest nasz najbliższy sąsiad – Niemcy. Marki zza odry zajmują 11 lokat w rankingu. Kolejne na liście są marki: francuskie (8), japońskie (7), szwajcarskie (5), włoskie i brytyjskie (po 4 marki). Na liście nie zabrakło również miejsca dla marek ze Szwecji, Kanady, Korei Płd. i Holandii (po 2 marki) oraz dla pojedynczych reprezentantów: fińskiej Nokii (wysokie 5. m-ce w rankingu) i hiszpańskiej Zary.

W zestawieniu nie znalazła się żadna polska marka. Nie znajdziemy w nim również żadnej firmy z Europy Środkowo-Wschodniej. Według rankingu „Rzeczpospolitej” z 2008 r., najcenniejsza polska marka należy do Orlenu.

Ile rankingów, tyle metod....

Rokrocznie publikowane są różne zestawienia najwartościowszych marek świata. Do najbardziej znanych, oprócz przytaczanego rankingu firmy Interbrand, należy ""BrandZ Top 100"" (publikowany przez Millward Brown Optimor w dzienniku „Financial Times”).

Co ciekawe, w ostatnim nich „zwyciężyła” marka Google. Niepokonana do tej pory w rankingu Interbrand Coca-Cola uplasowała się w zestawieniu ""BrandZ"" na 3. lokacie. Owe różnice wynikają z różnych metod badawczych – np. Millward Brown korzysta z tzw. metody ""„Economic Use”"". Portal ""eGospodarka.pl"" tłumaczy, że ""„wartość marki jest liczona na podstawie roli, jaką odgrywa ona w podejmowaniu decyzji kupna produktu i określenia, jaką część wartości rynkowej można przypisać sile marki. Poza wynikami z badania BrandZ, w rankingu uwzględnione są dane finansowe z Bloomberg oraz dane rynkowe i produktowe z DataMonitor”"". Słowem: w rankingu tym brane są pod uwagę wyniki finansowe oraz preferencje konsumentów."
train,"2009-03-07: Dzięki firmie Attributor Corp. można śledzić losy dzieł objętych licencjami Creative Commons

Firma Attributor Corp. ogłosiła współpracę z Creative Commons, dzięki której od 6 marca oferuje bezpłatne usługi pozwalające śledzić obieg internetowy prac za pomocą serwisu FairShare.

Serwis w prostych krokach pozwala na podłączenie swoich publikacji – takich jak artykuł, blog czy utwór literacki – i objęcie ich licencjami CC. FairShare tworzy dla podłączonej zawartości kanały RSS, informujące o użyciach danego dzieła. Serwis próbuje równocześnie ustalać, czy przy wykorzystaniu prac respektowane są licencje Creative Commons. Przykładowo naruszeniem niekomercyjnego użycia może być publikacja na stronie zarabiającej na reklamach.

Serwis jest zoptymalizowany dla języka angielskiego, ale jak przyznają autorzy prztestowali go również z powodzeniem dla wielu innych języków – także polskiego. FairShare jest rozwiązaniem dla osób chcących orientować się jak ich prace są wykorzystywane i kogo inspirują, choć może być też wykorzystany do sprawdzania naruszeń licencjii."
train,"2009-10-05: Berlin: w Bundestagu zasiądzie Polka

W niemieckim Bundestagu z ramienia partii Zielonych zasiądzie, urodzona w Legnicy, Agnieszka Malczak.

Jak mówi o sobie „czuję się zarówno Polką, jak i Niemką”. Pani Agnieszka studiuje w Tybindze politologię. W Bundestagu chce aktywnie działać na rzecz poprawy relacji polsko-niemieckich."
train,"2007-11-24: Na Łysej Polanie zostanie porąbany szlaban graniczny

Ponieważ w nocy z 20 na 21 grudnia 2007 otwarte zostaną granice Polski z innymi państwami Unii Europejskiej na Łysej Polanie zostanie symbolicznie porąbany szlaban graniczny między Polską a Słowacją.

Dzieła tego mają dokonać marszałek województwa małopolskiego Marek Nawara oraz przewodniczący kraju preszowskiego Peter Chudik. Do zdarzenia ma dojść zaraz po północy, a obaj wykonawcy tego symbolicznego aktu przywdziać mają charakterystyczne dla harnasiów nakrycia głowy.

Przedstawiciele towarzystw polsko-słowackiego i słowacko-polskiego wydali z tej okazji specjalny apel, w którym napisali m.in.: ""Skorzystajmy z tego wspaniałego wydarzenia i te chwile uczcijmy symbolicznym braterskim spotkaniem w miejscu tym, które nas kiedyś dzieliło, to jest na przejściu granicznym w Łysej Polanie - Tatranskiej Javorinie. Rozpalmy na polanie w tę noc symboliczną watrę. (...) Bo Polak i Słowak to są odwieczni autentyczni ""dwaj bratankowie"". Niech przy blasku ognia tej watry zabrzmią słowa hymnu Zjednoczonej Europy ""Ody do radości"".""

Wcześniej w tym miejscu doszło już do podobnego spotkania w nocy z 30 kwietnia na 1 maja 2004, czyli w momencie przyłączenia Polski i Słowacji do Unii Europejskiej."
train,"2005-05-30: Zmarł Tomasz Pacyński

Tomasz Pacyński - znany polski pisarz fantasy i science fiction - został znaleziony martwy w ogródku przez rodzinę 30 maja 2005 roku. Przyczyną śmierci było prawdopodobnie zapalenie mięśnia sercowego lub zawał.

Urodzony 4 lutego 1958 Pacyński był współtwórcą i redaktorem naczelnym czasopisma internetowego ""Fahrenheit"". Publikował na łamach ""Science Fiction"", ""SFery"" i ""Fantasy"" oraz w internetowych czasopismach ""Fahrenheit"", ""Esensja"", ""Fantazin"" i ""Srebrny Glob"". Był autorem felietonów publikowanych w ""SFerze"" i ""Science Fiction"". Jego debiutem książkowym była opublikowana w 2001 powieść ""Sherwood"". Opublikował cztery powieści - trylogię fantasy ""Sherwood"" (na motywach legendy o Robin Hoodzie) oraz ""Wrzesień"" - militarną postapokaliptyczną powieść political fiction, a także liczne opowiadania. Humorystyczne opowiadania z cyklu o Dziadku Mrozie zostały w 2005 wydane w zbiorze ""Linia ognia"".

Pogrzeb pisarza odbędzie się na Powązkach, 7 czerwca o godzinie 10:00."
train,"2007-09-14: Maja Popielarska przechodzi do Telewizji Puls

Maja Popielarska polska pogodynka nie będzie już pracowała w TVN Meteo przechodzi do telewizji Puls. Popielarska jeszcze zostanie w TVN Meteo do połowy października tego roku po czym wykorzysta zaległy urlop. Termin wypowiedzenia umowy o pracę mija jej z końcem listopada.

Maja Popielarska jest absolwentką SGGW, ze specjalizacją architektura krajobrazu. Poprzednio pracowała jako prezenterka pogody i kierownik produkcji magazynu """"Zoom"""" w stacji RTL 7. Wydała również poradnik ogrodniczy pt. ""Pokochać ogród""."
train,"2008-11-19: Pierwszy spacer kosmiczny misji STS-126

Wczoraj dwóch astronautów z promu kosmicznego Endeavour wykonało pierwszy z czterech spacerów kosmicznych (EVA) poświęconych naprawom i rozbudowom stacji kosmicznej ISS.

Heidemarie Stefanyshyn-Piper i Stephen Bowen wyszli w kosmos o 18:09 GMT z komory dekompresyjnej stacji kosmicznej, gdzie spędzili noc w celu wyzbycia się azotu z krwi. Spacer trwał 6,5 godziny.

Astronauci zamontowali nowy sprzęt przywieziony z Ziemi i zdemontowali stary, który zabiorą z sobą w ładowni wahadłowca. Naprawili także jeden z układów poruszających panele ogniw słonecznych, który nie działał już od ponad roku.

Od poniedziałku trwa też przeładunek 14,5 tony wyposażenia przywiezionego przez prom kosmiczny. Głównie jest to wyposażenie stacji potrzebne do zwiększenia stałej załogi ISS z 3 do 6 osób, co nastąpi w przyszłym roku. Są to, m.in.: dwie kwatery sypialne, sprzęt do ćwiczeń sportowych, druga toaleta, dwa piekarniki do podgrzewania jedzenia, chłodziarka spożywcza, oraz zamrażalnik i piekarnik do celów naukowych.

Jeden z przedstawicieli NASA opisał prowadzone prace, jako zmianę ISS w ""dom z pięcioma sypialniami i dwoma łazienkami dla 6 osób"".

Astronauci zamontowali też system odzyskiwania wody pitnej z moczu. Pozwoli to zmniejszyć uzależnienie stacji od dostaw wody z Ziemi, gdy zamieszka na niej pełna, sześcioosobowa załoga.

Rozbudowa stacji pozwoli przeprowadzać więcej eksperymentów naukowych oraz wydłużyć pobyty astronautów z Europy i Japonii, których moduły laboratoryjne, ""Kibō"" i ""Columbus"", zostały dołączone do stacji w tym roku.

Jutro w czwartek minie 10 lat od powstania Międzynarodowej Stacji Kosmicznej."
train,"Donald Tusk na spotkaniu z internautami rozmawiał o własności publicznej

18 maja 2011 odbyło się kolejne spotkanie premiera rządu, Donalda Tuska z internautami. Podczas spotkania stwierdził on, że ""to, co powstaje za publiczne pieniądze, jest własnością publiczną, a więc także tych, którzy chcą z tego korzystać w sposób wybrany przez siebie.""

Piotr Waglowski (Vagla) w prowadzonym przez siebie serwisie napisał, że premier mógł wybrać wizję państwa jako “sklepu z informacjami”, a wybrał opcję, w której państwo dzieli się informacjami, nie traktując jej jak towaru.

Informacja publicznie będzie dostępna w otwarty sposób z możliwością jej przetwarzania za pomocą systemów technicznych. “Decyzja premiera żeby otworzyć bazy danych różnego typu, umożliwić obywatelom i przedsiębiorcom wykorzystywanie tych danych dla wspólnego dobra to jest decyzja, której wszyscy będziemy beneficjentami” – powiedział Jarosław Lipszyc po środowym spotkaniu.

Pojawiły się też analizy obietnicy rządowej pod kątem przekuwania deklaracji na praktykę. Vagla zastanawia się co w ustawie o informacji publicznej zostanie uznane za własność publiczną. Odnosząc się do stwierdzenia premiera, że nie jest informacją publiczną taka, która jest tajemnicą państwową, napisał:

W Gazecie Wyborczej Roman Pawłowski analizuje jak otwieranie dostępu do zasobów publicznych wpłynie na kulturę. Blogerka Kataryna już w dniu złożenia przez premiera obietnicy na chłodno analizowała ją w kontekście informacji o przyjętych przez rząd założeniach do ustawy o dostępie do informacji publicznej."
train,"2007-04-14: Łódź: 78 nowych członków Międzynarodowego Zakonu Rycerskiego Św. Jerzego

78 osób uroczyście wstąpiło 14 kwietnia 2007 roku do Międzynarodowego Zakonu Rycerskiego Św. Jerzego w Polsce.
Znaleźli się wśród nich: Michał Seweryński, Jarosław Pinkas i Helena Pietraszkiewicz (wojewoda łódzki).

Uroczystości odbyły się w łódzkiej archikatedrze, gdzie mszę świętą celebrował metropolita łódzki abp Władysław Ziółek. 
Inwestyturę poprowadził János Kárászy-Kulin Wielki Mistrz Zakonu z Węgier oraz Wielki Prior Polski - Tadeusz Kaczor.
Nowi członkowie zgodnie ze średniowiecznym zwyczajem okryci byli Płaszczem Rycerskim. Pasowanie odbyło się za pomocą Świętego Miecza Sprawiedliwości a pobudzenie Ostrogą Wiary. 
W uroczystości uczestniczyli członkowie Zakonu z Polski, Anglii, Irlandii, Węgier i Włoch.

Polski oddział zakonu działa od maja 2006 roku. Zajmuje się działalnością dobroczynną i charytatywną. Członkowie zobowiązani są do corocznych składek i udziału w zbiórkach pieniędzy. Z zebranych funduszy wspierane są hospicja, domy dziecka, domy opieki społecznej i finansowane kolonie letnie dla dzieci z ubogich rodzin. 
Stowarzyszenie również objęło swoją opieką świetlicę Ośrodka Profilaktyki Środowiskowej w Łodzi. W przyszłości zakon planuje wybudować i prowadzić dom opieki dla starszych osób."
train,"2010-12-31: Dzień Domeny Publicznej 2011

Już tradycyjnie polskie obchody Dnia Domeny Publicznej 2011 odbyły się 30 grudnia 2010 w gmachu Biblioteki Narodowej i jak w poprzednich latach były zorganizowane przez Koalicję Otwartej Edukacji. Biblioteka Narodowa udostępniła bezpłatnie salę konferencyjną, dostęp do internetu i nagłośnienie, zaś koszty organizacji zostały opłacone z grantu, przyznanego Koalicji przez Open Society Institute.

Tegoroczne obchody upłynęły pod znakiem projektów i inicjatyw realizowanych przez instytucje szeroko rozumianej kultury. Wszystkie zaprezentowane pomysły bazują na zasobach domeny publicznej i wykorzystują je na różnych poziomach i na różne sposoby.

Tytułem wstępu dyrektor Biblioteki Narodowej Tomasz Makowski oraz Bożena Bednarek-Michalska z Biblioteki Uniwersyteckiej w Toruniu przedstawili powody, dla których warto podkreślać wagę Domeny publicznej w Polsce i na świecie. Bożena Bednarek-Michalska zwróciła uwagę na ważny cytat z książki Jamesa Boyle’a ""The Public Domain"", w którym autor zaznacza, że Domena publiczna nie jest rodzajem resztek, które pozostały po objęciu wszystkich dobrych treści ochroną przez prawa własności. Domena publiczna to miejsce, z którego pobieramy części składowe naszej kultury. W gruncie rzeczy Domena publiczna stanowi znaczącą jej część (2008).
Podczas obchodów odbyła się premiera licznika domeny publicznej opracowanego w ramach projektu Wolne Lektury - internetowej biblioteki tekstów lektur szkolnych dostępnych w domenie publicznej. Magdalena Biernat i Radosław Czajka z Fundacji Nowoczesna Polska przedstawili działanie licznika, który po wpisaniu nazwiska twórcy informuje jak długi jest okres oczekiwania na przejście jego twórczości do zasobów domeny publicznej (w latach, dniach, godzinach, minutach i sekundach). Obecnie w bazie licznika znalazło się około 800 nazwisk twórców głównie literatury pięknej i poezji, których twórczość wchodzi do kanonu lektur szkolnych.

Tomasz Ganicz ze Stowarzyszenia Wikimedia Polska zaprezentował Wikiźródła, kolejną oddolną inicjatywę mającą na celu cyfryzację zasobów z domeny publicznej lub udostępnianych na wolnych licencjach. Zakres działania Wikiźródeł pokrywa się po części z działaniami bibliotek cyfrowych, które także digitalizują twórczość. Jednak Wikiźródła udostępniają nie tylko skany oryginałów lecz pełne teksty źródłowe w postaci hipertekstu wyposażonego w spis treści. Stanowi to prawdopodobnie największą wartość dodaną projektu.

Joanna Derkaczew, krytyk teatralny Gazety Wyborczej, opowiadała o problemach młodego pokolenia dramaturgów (Jan Klata, Natalia Korczakowska, Monika Strzępka, Paweł Demirski i wielu innych), którzy adaptując klasykę dramatu, narazili się na głosy sprzeciwu konserwatywnych twórców, niedopuszczających zbyt dużego odstępstwa od wersji oryginalnej lub pierwotnej adaptacji dzieł. Według młodego pokolenia reżyserów teatralnych wierne trzymanie się jednej wersji oryginału hamuje twórczość i rozwój kultury.

Ostatnim zaprezentowanym projektem była Społeczna Pracownia Digitalizacji (SPD) działająca przy Śląskiej Bibliotece Cyfrowej od 2007 roku. Remigiusz Lis przedstawił podstawowe założenia SPD jakim jest wykorzystanie zaangażowania społecznego do działania profesjonalnego (zgodnie z ideą sieci 2.0) oraz udostępnienie stanowisk do digitalizacji i tworzenia zasobów cyfrowych dla ŚBC. W efekcie działania SPD powstało ponad 4 tys. cyfrowych kopii zasobów, co stanowi 23% zasobów ŚBC (przy udziale 13 wolontariuszy).

Podsumowaniem obchodów DDP było wystąpienie Jarosława Lipszyca, który w imieniu Koalicji sformułował kilka postulatów, mających na celu skuteczny rozwój i ochronę domeny publicznej. W jego opinii kluczową kwestią jest przyjęcie ochrony domeny publicznej jako zasady działania instytucji kultury. Za tym idzie kolejny krok, jakim jest systemowe wspieranie tworzenia i udostępniania zasobów domeny publicznej. Druga postulowana zasada to udostępnianie w domenie publicznej utworów finansowanych z funduszy publicznych, poza prawem autorskim lub na wolnych licencjach, a więc warunkach zezwalających na wykorzystanie w podobnym zakresie co utwory w domenie publicznej. W zakresie zmian legislacyjnych Koalicja postuluje, aby autorzy uzyskali prawo do przenoszenia utworów do domeny publicznej oraz aby utwory, do których prawa należą do Skarbu Państwa były automatycznie przenoszone odpowiednim zapisem ustawowym do domeny publicznej. Dyskutowaną kwestią jest także zasadność istnienia Funduszu Promocji Twórczości, który w swojej obecnej formie jest podatkiem od komercyjnego wykorzystania zasobów domeny publicznej. Zdaniem Koalicji równie istotne dla rozwoju domeny publicznej jest rozpoczęcie debaty nad stanem praw autorskich, które według regulacji prawnych obowiązują 70 lat od śmierci autora, podczas gdy według konwencji berneńskiej najkorzystniejszy okres ochrony prawem autorskim to 50 lat. 

Coroczne obchody Dnia Domeny Publicznej są istotne z uwagi na przypominanie opinii publicznej i użytkownikom kultury, że tworząc i dbając o silną domenę publiczną, budujemy prestiż i szacunek dla jej wartości, zaznaczamy, że poszerzanie Domeny publicznej i jej ochrona wyzwala kreatywność drzemiącą w nas wszystkich, szczególnie w nowym pokoleniu."
train,"2005-03-13: Powstaje nowy ruch polityczny

Antoni Macierewicz zapowiedział powstanie nowego ruchu politycznego, który najprawdopodobniej przyjmie nazwę Ruch Patriotyczny Obóz Polski.

Podkreślił, że ruch będzie miał szerszą formułę niż partia, ale utworzy listy wyborcze i wytypuje kandydata na prezydenta. Macierewicz poinformował także, że w rozmowach na temat utworzenia nowego ugrupowania biorą udział Jan Olszewski (ROP), Jan Łopuszański (Porozumienie Polskie), Gertruda Szumska (""Dom Ojczysty""), prof. Jacek Zimny oraz prof. Ryszard Kozłowski z krakowskiego Ruchu Społecznego Odrodzenie Polski, a także działacze związkowi ""Solidarności"".

Powstanie owego ugrupowania ogłoszono w Telewizji Trwam i na antenie Radia Maryja w sobotę wieczorem."
train,"2008-09-05: Wniosek o wotum nieufności wobec Grada

Przemysław Gosiewski, szef klubu PiS, poinformował dziś w Sejmie, że jego partia przygotowuje wniosek nieufności wobec ministra skarbu Aleksandra Grada. Zostanie on złożony ""w niedługim czasie"".

PO chce postawić przed Trybunał Stanu Wojciecha Jasińskiego (PiS), byłego ministra skarbu i zbiera podpisy pod tym wnioskiem. Przemysław Gosiewski powiedział, że taki wniosek Platformy jest ""bezzasadny"", a jej zachowanie ""jest przede wszystkim próbą odwrócenia uwagi od głównej sprawy"".

– ""Formacja, która nic nie zrobiła w sprawie stoczni, zbiera podpisy na ministra, który znacząco przyczynił się do uratowania stoczni przez ponad szesnaście miesięcy"" – mówił Gosiewski."
train,"2005-04-23: Otwarcie Creative Commons Polska

Podczas Międzynarodowej Konferencji Prawa Autorskiego w Krakowie następi otwarcie Creative Commons Polska - organizacji wzorowanej na amerykańskim stowarzyszeniu non-profit Creative Commons, propagującemu licencje pozwalające na legalne korzystanie z prac twórców z zachowaniem ich praw.

W programie można znaleźć prelekcje zarówno polskich jak i zagranicznych propagatorów idei Creative Commons, a dziś o godzinie 18.00 w Bunkrze Sztuki odbędzie się oficjalne otwarcie. Na 19.30 przewidziana jest impreza ""CC Polska – Aktywacja"" w klubie Rdza przy ulicy Bracka 3-5. Wstęp na wszystkie części programu jest wolny."
train,"2005-07-12: Celiński rezygnuje z komisji ds. Orlenu, Nałęcz z szefowania sztabem Borowskiego

W szeregach SDPL pracowity dzień - z rana szef partii, Marek Borowski wziął udział w radiowych ""Sygnałach Dnia"", gdzie powiedział, że spodziewał się spadku poparcia po starcie Włodzimierza Cimoszewica, choć nie aż tak dużego, uważa, że na wspólne z SLD listy do Sejmu nie ma już szans, za to do Senatu jak najbardziej, jeśli dojdzie do porozumień na szczeblu lokalnym, gdyż zmiany w tej partii zaszły za późno. SDPL nie poprze wniosku LPR o odwołanie Cimoszewicza, w późniejszej rozmowie z PAP-em nie wykluczył rezygnacji z kandydowania po wyborach parlamentarnych na jego rzecz, jednak zabolała go jego wypowiedź, że kandyduje, bo nie ma nikogo, na kogo mógłby oddać swój głos. Jako potencjalnych partnerów do współpracy w parlamencie wymienił SLD, PD, a także ewentualnie PSL i, ale wyłącznie na gruncie naprawy państwa, niektóre projekty PiSu, sam zaś liczy na to, że jego ugrupowanie zdobędzie od 8 do 10% poparcia w wyborach. Dziś około 500 sympatyków i członków tej partii oraz UP i Zielonych 2004 zaapelowało, by nie rezygnował z prezydenckiego wyścigu.

Dziś także Andrzej Celiński zrezygnował z zasiadania w komisji ds. PKN Orlen, gdy odmówiono mu prawa do przesłuchania świadka Danuty G., oskarżającej go o zasiadanie w spółce Elana, mającej udział w ""aferze paliwowej"" (czytaj więcej na ten temat). Jest to 3 poseł lewicy, po oskarżanym o zastraszanie eksperta Andrzeju Różańskim i Adamie Bujaku, który odszedł na znak protestu przeciw wykluczeniu Różańskiego. Celiński oświadczył, że komisja podejmuje decyzje i wydaje sądy po myśli prawicy, m.in. dot. aresztowania akcji Nafty Polskiej, postępującej gry teczkami oraz traktowania świadków jak podejrzanych. Komisja nadal będzie pracować, choć jej szef, Andrzej Aumiller (UP) bardzo żałuj odejścia Celińskiego, oskarżanego już wielokrotnie o podejrzane powiązania.

Z kolei Tomasz Nałęcz rezygnuje z kierowania sztabem wyborczym Borowskiego, gdyż nie chce być uwikłany w konflikt interesów - w środę Prezydium Sejmu głosuje wniosek ws. Cimoszewicza, więc wicemarszałek nie chce być podejrzewany o to, że jego decyzja jest elementem kampanii wyborczej - sam Borowski bardzo żałuje, że traci tak ważną osobę w sztabie (ale nie w partii), ale zgodził się na to, Nałęcz zaś zadeklarował, że nadal kandydatura byłego marszałka Sejmu będzie mu bardzo bliska."
train,"2006-03-28: Rozłam w PSL

Trzej eurodeputowani - Zbigniew Kuźmiuk, Janusz Wojciechowski i Zdzisław Podkański, założyli Polskie Stronnictwo Ludowe ""Piast"". Partia została zarejestrowana przez Sąd Okręgowy w Warszawie.

Założyciele nowej partii zostali usunięci z PSL na początku lutego. Oficjalnie powodem było przejście w Europarlamencie do innej frakcji bez konsultacji z PSL oraz próby założenia partii bliskiej PiS. Według europosłów przyczyną były ich publiczne wypowiedzi na temat sprzedaży siedziby partii przy ul. Grzybowskiej, gdzie miało dojść do pewnych niejasności, a wszystko odbyło się bez przetargu. Sprawa została zgłoszona do prokuratury.

""Z zadowoleniem przyjmujemy rejestrację PSL Piast. Jest to fakt, na który z nadzieją oczekiwało tysiące ludowców, chcących działać w ruchu ludowym, wiernym tradycji, ale też zdolnym do sprostania wyzwaniom przyszłości"", głosi komunikat trzech europosłów. Według nich powstanie Piasta nie oznacza rozłamu w PSL. Wzywają oni, żeby ""stare"" PSL otrząsnęło się z marazmu, zwołało nadzwyczajny zjazd na którym dojdzie do oczyszczenia i rozliczenia z politycznego i materialnego bankructwa partii.

Kuźmiuk z założycielami nawołują żeby PSL weszło w rozmowy z PiS, Samoobroną i LPR na temat koalicji rządowej. Według nich, taka koalicja da Polsce stabilizację na wiele lat. "" Jeśli władze PSL nie podejmą działań naprawczych, jeśli nadal trwać będą w politycznej izolacji, PSL Piast podejmie aktywną działalność, jako polityczna alternatywa, skupiająca ideowe i racjonalne siły polskiego ruchu ludowego"", podkreślają.

Przedstawiciele PSL, Jan Bury i Waldemar Pawlak, nie obawiają się nowej konkurencji. Pewnie twierdzą, że nie będzie rozłamu w PSL ani exodusu elektoratu, a według Burego, Piast ma ""mikroskopijne"" szanse, żeby zaistnieć na scenie politycznej."
train,"2006-09-01: 67. rocznica wybuchu II wojny światowej

O godzinie 4:45 rozpoczęły się w Gdańsku obchody 67. rocznicy wybuchu II wojny światowej. W uroczystościach pod Pomnikiem Obrońców Wybrzeża wzięli udział między innymi: Roman Giertych, Radosław Sikorski, Tadeusz Gocłowski, Donald Tusk, parlamentarzyści i samorządowcy.

Za datę wybuchu II wojny światowej najczęściej przyjmuje się 1 września 1939 godzinę 4:45, kiedy to bez wypowiedzenia wojny niemiecki pancernik Schleswig-Holstein zaczął ostrzeliwać Westerplatte. W czasie II wojny światowej zginęło około pięćdziesięciu dwóch milionów ludzi, w tym około trzydziestu trzech milionów cywili. Działaniami wojennymi była objęta prawie cała Europa, część Azji, północna Afryka i wszystkie oceany, a niektóre działania odbywały się też w Antarktyce. Wojna zakończyła się 2 września 1945 (w Europie 8 maja)."
train,"2008-01-21: Moskwa: Rozmowa Sikorskiego w sprawie tarczy zakończona

Rosja nie ma prawa weta na decyzje podejmowane przez Polskę w sprawie tarczy antyrakietowej. Chcemy tylko, by nasze stanowisko zostało zrozumiane - oświadczył Siergiej Ławrow po rozmowach z Radosławem Sikorskim.

Rosja jest zadowolona z faktu, iż Polska prowadzi z nią konsultacje, ale zdaje sobie sprawę, iż jest to suwerenna decyzja Warszawy. Pragnie jednak, aby jej obawy względem budowy tarczy zostały uwzględnione. Jak zaznacza Ławrow, strona rosyjska jest zadowolona z ocieplających się relacji między dwoma krajami. „Zależy nam na umacnianiu bezpieczeństwa i dlatego jesteśmy zainteresowani rozwojem współpracy z Polską jako ważnym członkiem NATO i Unii Europejskiej” - oświadczył Ławrow. W najbliższym czasie odbędzie się jeszcze spotkanie polsko-rosyjskie w sprawie ruchu osobowego do obwodu kaliningradzkiego i żeglugi przez Cieśninę Pilawską."
train,"2008-05-14: Polskojęzyczna Wikipedia ma pół miliona haseł

Polska Wikipedia przekroczyła 14 maja 2008 liczbę 500 tysięcy haseł. Jest to kolejny krok milowy w rozwoju tej internetowej encyklopedii i okazja do tego, by przedstawić historię projektu, jak również obecne inicjatywy, które najczęściej odnoszą się do kwestii poprawy jakości.

Krótka historia polskojęzycznej Wikipedii.

Wikipedia, która jest internetową, niekomercyjną encyklopedią tworzoną od podstaw przez internautów, powstała w 2001 roku. W ciągu 7 lat istnienia, encyklopedia ta odniosła duży sukces - stała się bezpłatnym i łatwo dostępnym źródłem informacji, z którego korzystają codziennie miliony internautów.

Dzięki wciąż rozwijanej treści należy ona do pierwszej dziesiątki najczęściej odwiedzanych witryn świata. Każdy internauta może nie tylko czytać jej hasła, ale także tworzyć nowe, czy też uzupełniać i poprawiać istniejące. Jako jedyna encyklopedia posiada również ponad 200 wersji językowych. Dzięki temu że cała treść Wikipedii jest opublikowana na otwartej licencji GNU FDL, każdy może skorzystać ze zgromadzonej w niej wiedzy, a wiedza tam zgromadzona pozostanie wolna na zawsze.

Jeśli chodzi o objętość i liczbę haseł jest ona największą polską encyklopedią. Należy także do pierwszej dziesiątki witryn najczęściej odwiedzanych przez polskich internautów.

Pod względem liczby haseł polska edycja zajmuje czwarte miejsce na świecie, a każdego dnia powstaje średnio ponad 300 nowych artykułów. Encyklopedia dostępna jest pod adresem http://pl.wikipedia.org

Ważne wydarzenia w polskiej Wikipedii.

Jak rośniemy.

Polska Wikipedia wystartowała 26 września 2001 roku. Oto najważniejsze liczby charakteryzujące rozwój encyklopedii (liczba haseł):

W stronę lepszej jakości.

Wikipedia jest projektem tworzenia encyklopedii, dlatego hasła prezentują różne fazy rozwoju. Jednym z najważniejszych celów Wikipedii jest dążenie do maksymalnej neutralności i wiarygodności zamieszczanych w niej informacji. Stale trwa proces poprawiania i weryfikacji haseł w oparciu o wiarygodne źródła wiedzy i informacji naukowej.

Wikiprojekty.

Wikiprojekty, to tematyczne inicjatywy wewnątrz samej Wikipedii mające na celu głównie poprawę jakości i tworzenie standardów dla artykułów z danej dziedziny. Specjalne strony ułatwiają wymianę poglądów i współpracę pomiędzy członkami projektów, a osobom nie związanym z danym projektem umożliwiają szybkie dotarcie do osób orientujących się w danej tematyce. Podobne funkcje mają wikiprojekty administracyjne ułatwiające np. dotarcie do osób tworzących grafiki wektorowe i porządkujących strony techniczne.

Ocena i podtrzymywanie jakości.

Ponieważ w Wikipedii hasła nie są oceniane pod względem jakości przed ich opublikowaniem, ich poziom jakościowy jest nierówny. Dlatego też wikipedyści uruchomili szereg inicjatyw mających na celu ocenę jakości haseł oraz ""utrzymywanie"" ich poziomu, jeżeli uznany został za wysoki.

Początkowo użytkownicy wyszukiwali i oceniali hasła jako ""medalowe"", czyli takie, które można zamieścić bez obaw o reputację projektu na stronie głównej Wikipedii. Zdarzało się jednak nieraz, że po jakimś czasie i w nich znajdywali błędy lub braki. Podobnie wygląda kwestia jakości ilustracji zamieszczonych w hasłach. Z czasem kryteria wyboru medalowych haseł i grafik były tak mocno podkręcone, że dla artykułów poprawnie i szeroko ujmujących temat, ale nie wyczerpujących go stworzono inicjatywę dobrych artykułów.

Łączna liczba haseł ""dobrych"" i ""medalowych"" obecnie przekroczyła 500, czyli co tysięczny artykuł został w taki sposób wyróżniony. Jednakże we wspomnianych wikiprojektach pojawiły się inicjatywy oceniania haseł przez specjalistów i hobbystów w wybranych kategoriach. Rok temu utworzona została także specjalna strona Kanon polskiej Wikipedii, gdzie zgromadzono, a następnie rozpoczęto ocenę ok. półtorej tysiąca ważnych haseł związanych z Polską.

Prace nad ocenianiem i weryfikacją artykułów pojęte były także z okazji wydania polskojęzycznej Wikipedii na DVD. Do poprawy i zgłaszania błędów organizowane są często specjalne akcje skierowane do internautów, którzy jeszcze nie wiedzą, że Wikipedię każdy może edytować. Od dwóch lat także w menu bocznym jest specjalny link pozwalający zgłaszać błędy internautom, którzy nie są przekonani do tego, czy mogliby je poprawiać samodzielnie. Duża część zgłoszeń odbywa się drogą mailową poprzez system OTRS.

Aby te lepiej napisane hasła nie były ""psute"", a z drugiej strony, aby dalej można było je edytować, zaangażowani wikipedyści dodają je do katalogu obserwowanych przez siebie stron, przez co mają pewniejszy wgląd w zmiany, jakie się w nich pojawiały. Uruchomiona została też specjalna strona z ""biblioteczką"" pozycji jakie posiadają wikipedyści i mogą na ich bazie weryfikować hasła.

Potrzeba specjalistów.

Wikipedia rozrasta się nie dzięki przyjętemu odgórnie planowi, jaki ma miejsce w przypadku wydawnictw profesjonalnych, lecz zależnie od osób specjalizujących się w danej dziedzinie wiedzy, nierzadko zajmującymi się nimi hobbystycznie. W ten sposób niektóre dziedziny wiedzy rozrastają się lepiej niż inne. Aby podnosić poziom artykułów i pisać nowe, bardziej specjalistyczne hasła, w niektórych obszarach ciągle brakuje takich ekspertów.

Pod koniec ubiegłego roku, aby poprawiać hasła z dziedziny astronomii włączyło się aktywnie Polskie Towarzystwo Astronomiczne, a na początku tego roku także Polskie Towarzystwo Informatyczne. Potem również sami wikipedyści podjęli akcję zapraszania nauczycieli oraz wykładowców do rozwijania tej encyklopedii. W ten sposób w polskiej Wikipedii powstała inicjatywa pod nazwą ""Projekty szkolne i akademickie"", która w innych wersjach językowych przyniosła spore sukcesy. Na przykład w wersji anglojęzycznej włączyły się tak prestiżowe uczelnie jak Yale University czy Massachusetts Institute of Technology (MIT). 

Przyłączanie się wyższych uczelni do prac w Wikipedii może przynieść obopólne korzyści. Studenci czy uczniowie zyskać mogą pewne umiejętności funkcjonowania w społeczeństwie informacyjnym oraz referowania swojej wiedzy, Wikipedia może zyskać na dalszej poprawie jakości, a dla uczelni może być to atrakcyjna forma uczestnictwa w e-edukacji."
train,"2005-09-26: Gdańsk: Zdecydowane zwycięstwo Platformy Obywatelskiej

Wczorajsze wybory do Sejmu RP zakończyły się w skali kraju nieznacznym zwycięstwem partii Prawo i Sprawiedliwość przed Platformą Obywatelską. W Gdańsku Platforma Obywatelska przy frekwencji 51% odniosła zdecydowane zwycięstwo zdobywając 46% oddanych głosów w wyborach parlamentarnych. Drugie miejsce z poparciem 26% zajęło Prawo i Sprawiedliwość. Samoobrona, zajmująca na terenie całego kraju 3 miejsce, zdobyła w Gdańsku 3% poparcie.

W wyborach do Senatu RP w okręgu Gdańsk mandat senatora zdobyli: Maciej Płażyński, Bogdan Borusewicz i Anna Kurska."
train,"2007-09-10: LPR, UPR i Prawica RP razem wystartują w wyborach parlamentarnych 2007

Liga Polskich Rodzin, Unia Polityki Realnej oraz Prawica Rzeczypospolitej w najbliższych wyborach parlamentarnych będą startować w ramach jednego komitetu wyborczego. W poniedziałek trzy partie prawicowe podpisały porozumienie w którym zawarły chęć startu w ramach jednego komitetu wyborczego. """"To historyczne porozumienie, oparte o silne filary ideowe"""" - powiedział Janusz Dobrosz.

Głównymi celami prawicowego komitetu mają być przeciwdziałanie wprowadzeniu Euro jako wspólnej waluty, dbałość o wzrost gospodarczy poprzez obniżanie podatków, wprowadzenie ordynacji większościowej oraz zniesienie finansowania partii politycznych przez państwo, a także prowadzenie polityki na rzecz cywilizacji życia i praw rodziny.

Portal Prawy.pl donosi o wstępnym podziale list wyborczych, w Warszawie liderami mają być Marek Jurek i Artur Zawisza (obaj Prawica RP), lider LPR zrzeka się kandydowania na rzecz Jurka, sam prawdopodobnie wystartuje w Lublinie. We Wrocławiu z pierwszego miejsca ma startować Janusz Dobrosz, najmłodszy poseł LPRu Krzysztof Bosak wystartuje w Zielonej Górze natomiast były wiceminister edukacji Mirosław Orzechowski w Łodzi. Dla lidera UPR Janusza Korwina Mikke przygotowano ""jedynkę"" w Gdańsku."
train,"2008-09-01: Kolumbia: samochód pułapka, cztery ofiary

W Cali, na zachodzie Kolumbii pod budynkiem sądu wybuchł samochód-pułapka, cztery osoby zginęły, a dwadzieścia zostało rannych. Według władz atak został przeprowadzony przez marksistowską partyzantkę, FARC.

– ""Tylko terroryści z FARC mogli dokonać czegoś takiego"" – powiedział Gustavo Ricaurte, szef miejscowej policji."
train,"2007-07-27: Ekstraklasa SA formalnie członkiem Stowarzyszenia Europejskich Piłkarskich Lig Zawodowych

Ekstraklasa SA została dziś przyjęta formalnie w walijskim Cardiff w poczet Stowarzyszenia Europejskich Piłkarskich Lig Zawodowych (EPFL).

EPFL powstało trzy lata temu i skupia najważniejsze europejskie ligi zawodowe (m.in. angielską Premier League, niemiecką Bundesligę i hiszpańską LFP), a także jest uznawana przez UEFA oraz UE.

""Jesteśmy przekonani, że przyjęcie Ekstraklasy SA pozwoli na jej dalszy dynamiczny rozwój i umożliwi korzystanie z doświadczeń innych piłkarskich lig zawodowych."" – powiedział Bogdan Basałaj, Dyrektor Zarządzający Ekstraklasy SA."
train,"2007-06-14: Reforma prawa karnego

Obecnie obowiązujący kodeks karny został przygotowany przez Andrzeja Zolla, jednego z największych krytyków Zbigniewa Ziobry.

Poprzedni kodeks został przyjęty 10 lat temu. Profesor Zoll, który pełnił funkcję Rzecznika Praw Obywatelskich i sędziego Trybunału Konstytucyjnego uważa, że jakiekolwiek zmiany nie są potrzebne.

Jednak Zbigniew Ziobro zapowiada, że nowy kodeks będzie ""ostrzejszy"". Wyższe będą grzywny. Wyższa kara więzienia za takie przestępstwa, jak: rozboje, gwałty, pedofilia i zabójstwo. Ponadto wprowadzone zostaną kary za chuligaństwo na stadionach. Nie będzie pobłażania dla pijanych kierowców. Jeśli ktoś zostanie zatrzymany podczas jazdy pod wpływem alkoholu, to straci swój samochód. Ziobro chce także, aby Polacy czuli się bezpieczniej, dlatego zwiększy się zakres prawa obrony koniecznej.

Prace nad nowym kodeksem ruszają od dziś."
train,"2007-08-31: Po przesłuchaniach: Kaczmarek z zarzutem utrudniania śledztwa

Po przesłuchaniu Janusza Kaczmarka, Jaromira Netzela i Konrada Kornatowskiego w sprawie przecieku z akcji CBA w ministerstwie rolnictwa, które zakończyło się w nocy, Kaczmarek usłyszał zarzut utrudniania śledztwa poprzez składanie fałszywych zeznań. Zarzuty wobec pozostałych zatrzymanych nie są znane.

Około godziny 23:30 z gmachu prokuratury okręgowej w Warszawie pod eskortą wyprowadzono do samochodu Netzla. Po kilku minutach funkcjonariusze ABW w kominiarkach wyprowadzili do kolejnego służbowego samochodu Kaczmarka. Konrad Kornatowski wyszedł po godzinie 2:00 w nocy - podała „Rzeczpospolita”.

Prokurator krajowy Dariusz Barski zapowiedział, że dziś ma być kontynuowane przesłuchanie prezesa PZU Jaromira Netzla i byłego szefa policji Konrada Kornatowskiego. Prokurator dodał, że Janusz Kaczmarek nie zeznawał.
Dziś najprawdopodobniej okaże się, czy prokuratura wniesie do sądu o aresztowanie całej trójki, w sobotę rano mija bowiem 48-godzinny termin dopuszczalnego zatrzymania bez decyzji sądu.

Lech Kaczyński oświadczył, że nie jest zaskoczony zatrzymaniem Janusza Kaczmarka. Powiedział również, że cała ta sprawa jest dla niego niemiła. ""Człowiekiem, który wylansował Janusza Kaczmarka, byłem ja"" - dodał Lech Kaczyński."
train,"2009-07-18: Losowanie trzeciej rundy rozgrywek klubowych UEFA

W wyniku losowania które odbyło się w 17 lipca 2009 w szwajcarskiej miejscowości Nyon, polskie drużyny piłkarskie Wisła, Lech, Legia oraz Polonia poznały kolejnych rywali w rozgrywkach Ligi Mistrzów i Ligi Europy. Potencjalnym, kolejnym, przeciwnikiem Wisły po wyeliminowaniu obecnego rywala drużyny Levadii będzie mistrz Węgier Debreceni VSC lub mistrz Szwecji Kalmar FF. Rywalem Lecha będzie wicemistrz Norwegii - Fredrikstad FK. Legia w wypadku wyeliminowania drużyny Olimpi Rustawi zagra ze zwycięzcą rywalizacji pomiędzy trzecim zespołem Danii - Brøndby IF a zdobywcą Pucharu i wicemistrzem Estonii - Florą Tallin. Z kolei Polonia, jeśli wyeliminuje rywala z San Marino, zagra z ósmym zespołem Holandii - NAC lub trzecim zespołem Armenii - Gandzasar Kapan.

Spotkania III rundy kwalifikacyjnej Ligi Mistrzów odbędą się 28 lub 29 lipca oraz 4 lub 5 sierpnia. Spotkania III rundy eliminacyjnej Ligi Europy odbędą się 30 lipca i 6 sierpnia."
train,"2005-04-18: Adobe wykupiło Macromedia za ponad 3 miliardy dolarów

Jak dowiedzieliśmy się dzisiaj od Adobe, firma ta wykupiła Macromedia, producenta znanej aplikacji Flash za $3.4 miliardy USD. Przejęcie firmy będzie trwać do końca jesieni br., dopóki wszyscy aukcjonariusze nie potwierdzą transakcji. Za jedną akcję Macromedia aukcjonariusze firmy otrzymają 0.69 akcji Adobe. Obecni aukcjonariusze Macromedia będą posiadać 18% akcji nowej firmy, która będzie się nazywać Adobe Systems, Inc.

Obecny prezes Adobe, Bruce Chizen, pozostanie prezesem nowej firmy. Stephen Elop, prezes Macromedia, będzie odpowiedzialny za międzynarodowe operacje.

Adobe jest twórcą takich aplikacji jak Adobe Photoshop, czy Adobe Reader. Macromedia jest znana głównie ze stworzenia technologii Macromedia Flash i Macromedia Dreamweaver."
train,"2007-12-20: Zbigniew Ziobro o komisji śledczej ds. śmierci Barbary Blidy

Były minister sprawiedliwości Zbigniew Ziobro (PiS), prawdopodobnie jeden z pierwszych świadków komisji śledczej ds. okoliczności śmierci Barbary Blidy, będzie domagał się jej jawności.

""Liczę na jawność komisji śledczej, będę się tego domagał na każdym etapie jej pracy. Mam nadzieję, że będzie to okazja do pokazania faktów, do oceny tego, co rzeczywiście miało miejsce. Z uśmiechem podchodzę do perspektywy prac tej komisji. Byłem w pierwszej komisji śledczej, której zadaniem było ujawnianie korupcję, a teraz będę występował w roli osoby wytypowanej przez komisję za to, że ją zwalczałem. Wtedy była wola ujawniania korupcji, dziś jest wola zwalczania jej wrogów"" - komentował Ziobro.

Zdaniem posła PiS, komisja ta powołana została jedynie w celu ""ścigania tych, którzy zdecydowali się w Polsce walczyć z korupcją. Pod pretekstem samobójczej śmierci Barbary Blidy chce się uczynić igrzyska. Ale jestem przekonany, że to się nie uda. Fakty pokażą, że prokuratura miała wszelkie podstawy, by podejmować takie decyzje, jakie podejmowała"" - powiedział Ziobro.

Z drugiej strony Ziobro stwierdził że komisja, powinna zająć się także mechanizmami mafii węglowej. Szczególnie mechanizmami przestępczymi, które bazowały na działaniu spółek węglowych.

PiS zgłosił już poprawkę zakładającą takie poszerzenie przedmiotu prac komisji. Sejm jednak poprawkę odrzucił. ""Bardzo liczyłem na decyzję pełnej jawności prac komisji. SLD i PO się nie zgodziły, co może wskazywać, ze nie wszyscy mają tam czyste intencje"" - dodał Zbigniew Ziobro."
train,"2008-09-09: PO chce większej odpowiedzialności przed Trybunałem Stanu

Jak podaje „Rzeczpospolita”, PO chce zmienić konstytucję. Wszystko dlatego, że od 1997 roku, kiedy została ona napisana, weszło wiele nowych instytucji i – zdaniem partii rządzącej – w razie nieprawidłowości ich szefowie powinni odpowiadać przed Trybunałem Stanu.

Do sejmowej ekspertyzy zawierającej wykaz nowych instytucji, które mogą być objęte taką odpowiedzialnością, dotarła „Rz”. Zlecił ją wiceszef Komisji Odpowiedzialności Konstytucyjnej Michał Stuligrosz z PO. Wg obecnych zapisów konstytucji, przed Trybunałem mogą odpowiadać prezydent, premier i rząd, prezesi NBP, NIK, członkowie KRRiT, naczelny dowódca Sił Zbrojnych, a także w pewnym zakresie parlamentarzyści. Po jej zmianie, w razie nieprawidłowości wynikłej z zarządzania taką instytucją, przed Trybunałem Stanu mogłoby odpowiadać dodatkowych 8 prezesów, m.in. IPN, RDN, ABW, AW, CBA, SKW i SWW.

Nad tymi pracami związanymi ze zmianą konstytucji w tym zakresie czuwa Józef Zych z PSL z zespołem w skład którego wchodzą Michał Stuligrosz (PO) i Jan Widacki (Demokraci). – ""W przyszłym tygodniu mamy ostatnie posiedzenie zespołu, potem przedstawimy wyniki prac pozostałym członkom komisji"" – mówi Zych.

Posłowie PiS na razie niewiele wiedzą na ten temat i mają mieszane zdanie w tej sprawie. A również ich głosy będą potrzebne do zmiany konstytucji. – ""Dlaczego ma odpowiadać szef służby specjalnej, a nie prezes KRUS?"" – pyta Jacek Bogucki (PiS)."
train,"2008-07-21: Ostatnie pożegnanie prof. Geremka

Dziś odbywają się uroczystości pogrzebowe zmarłego tragicznie prof. Bronisława Geremka. Spocznie on w Alei Zasłużonych blisko swojego przyjaciela Jacka Kuronia na Cmentarzu Wojskowym na warszawskich Powązkach.
O 12.00 odbyła się uroczysta msza żałobna w katedrze św. Jana na warszawskim Starym Mieście. Koncelebrowali ją arcybiskupi: Kazimierz Nycz i Tadeusz Gocłowski. Przybyli na nią, oprócz rodziny profesora, m.in. prezydent Lech Kaczyński z małżonką, premier Donald Tusk, szef Parlamentu Europejskiego Hans-Gert Pöttering, byli prezydenci: Lech Wałęsa i Aleksander Kwaśniewski, byli premierzy: Tadeusz Mazowiecki, Józef Oleksy, Włodzimierz Cimoszewicz i Jerzy Buzek. Wśród obecnych znaleźli się też marszałkowie Sejmu i Senatu Bronisław Komorowski i Bogdan Borusewicz, Krzysztof Putra, wicemarszałek Sejmu oraz członkowie rządu. Do katedry przyszli też Władysław Frasyniuk, szef Partii Demokratycznej - demokraci.pl, europoseł Janusz Onyszkiewicz, a także Władysław Bartoszewski, Adam Michnik, prezydent Warszawy Hanna Gronkiewicz-Waltz, prezes NBP Sławomir Skrzypek.

W kościele przemówienie wygłosili m.in. były prezydent Lech Wałęsa, pierwszy premier III RP Tadeusz Mazowiecki oraz historyk, minister edukacji w rządzie Mazowieckiego, prof. Henryk Samsonowicz.

Po tej uroczystości trumna została przewieziona na Cmentarz Wojskowy na Powązkach. O godz. 14:00 trumna została wniesiona do domu pogrzebowego, gdzie z profesorem pożegnała się rodzina oraz oficjalni goście. Pochowanie profesora w Alei Zasłużonych odbyło się ok. godz. 15:20."
train,"2009-04-05: The Times: Open'er jednym z 20 najlepszych europejskich festiwali

Wielokrotnie nagradzany w Polsce Open'er Festival pojawił się z zestawieniu „20 najlepszych festiwali muzycznych Europy”, które opublikowano na stronach .

„Open'er, Gnynia”.

Dziennikarze brytyjskiego dziennika wyróżnili Open'era za relatywnie niską cenę karnetu (65 £), za którą można zobaczyć """"jedne z największych gwiazd tegorocznego sezonu festiwalowego"""" – wymienieni są: Kings of Leon, Arctic Monkeys, The Kooks, The Prodigy oraz The Gossip.

Open'er znalazł się wśród takich znanych europejskich festiwali muzycznych jak: duński Roskilde Festival, belgijski Rock Werchter, czy barceloński Primavera Sound Festival.

Autorzy zredagowali tekst zestawienia z zabawną literówką – zamiast poprawnie wpisanej nazwy „Gdynia” wpisano „Gnynia”.

„Wywołujemy Sztormy”.

Open'er Festival jest już wielokrotnym laureatem nagród takich jak np. Sztorm Sztormów, Sztorm Roku, czy Nocne Marki.

6 marca tego roku organizatorzy festiwalu po raz kolejny odebrali nagrodę Sztorm Sztormów, którą, na podstawie głosowania czytelników, przyznają dziennikarze działu kultury trójmiejskiego wydania dziennika . Zaznaczali oni, że festiwal ten to """"impreza absolutnie poza konkurencją, nieporównywalna z żadną inną odbywającą się w Trójmieście i w całej Polsce"""". Mikołaj Ziółkowski, szef agencji Alter Art, która organizuje festiwal, komentował na gorąco werdykt głosowania czytelników następująco:
Wcześniej, na początku stycznia, Open'er został wyróżniony przez słuchaczy ""Radiowego Domu Kultury"" nadawanego przez Trójkę tytułem Największego Wydarzenia 2008 r. Podobny tytuł przyznano za 2007 r.

Organizatorzy festiwalu zostali także uhonorowani nagrodą Skrzydła Miasta w kategorii ""Muzyczne Trójmiasto"" w ramach plebiscytu zorganizowanego przez portal trojmiasto.pl. Nagrodę odebrano podczas uroczystej gali w Polskiej Filharmonii Bałtyckiej w Gdańsku.

Powyższe nagrody są jedynie niektórymi z tych, które festiwal otrzymał w swojej kilkuletniej historii:"
train,"2010-02-16: Łyżwiarstwo szybkie: Mo Tae-bum zdobył złoty medal na 500 metrów

Panczeniści z Azji nie mieli sobie równych w poniedziałkowych zawodach w łyżwiarstwie szybkim na dystansie 500 m podczas Igrzysk Olimpijskich w Vancouver. Złoto przypadło reprezentantowi Korei Południowej, Mo Tae-bum, zaś dwa pozostałe miejsca na podium zajęli Japończycy: Keiichiro Nagashima i Joji Kato.

Najlepszy z Polaków, Maciej Ustynowicz ukończył zawody na 22. miejscu. Pozostali nasi zawodnicy uplasowali się w czwartej ""dziesiątce"". Konrad Niedźwiecki był 31., a Maciej Biega - 38.

Zwycięstwo Mo Tae-bum jest niespodzianką, bo wcześniej większe szanse na triumf dawano jego rodakom: mistrzowi świata Lee Kang-seok, czy innemu czołowemu panczeniście Lee Kyou-hyuk. Pierwszy z nich uplasował się ostatecznie na 4. miejscu, zaś drugi był dopiero 14. Dla Mo Tae-bum wywalczone złoto ma podwójny smak, bowiem w poniedziałek Koreańczyk obchodził swoje 21. urodziny."
train,"2010-06-24: Marcin Juszczyk piłkarzem Polonii Bytom

Marcin Juszczyk podpisał w środę kontrakt z Polonią Bytom. W ostatnim czasie """"Juhu"""" bronił barw Wisły Kraków, której jest wychowankiem. W końcówce sezonu, wobec kontuzji Mariusza Pawełka, występował regularnie w pierwszym składzie.

W Ekstraklasie Juszczyk zadebiutował 12 czerwca 2005 roku w meczu z Groclinem Dyskobolią Grodzisk Wielkopolski. Ponadto wielokrotnie był powoływany do juniorskich reprezentacji Polski. W 2002 roku zagrał na Mistrzostwach Europy U-17 w Danii, a w 2004 na Mistrzostwach Europy U-19 w Szwajcarii."
train,"2007-08-12: Ziobro i Lepper przesłuchiwani w Prokuraturze Okręgowej w Koszalinie

W Koszalinie trwa przesłuchanie szefa Samoobrony, Andrzeja Leppera. Tuż przed godziną 13:00 w koszalińskiej prokuraturze pojawił się Minister Sprawiedliwości, Zbigniew Ziobro. Przyleciał on helikopterem.

Dariusz Barski, który nadzoruje tę sprawę, powiedział, że konfrontacja obu polityków jest w planach: ""Prokuratorzy mają zamiar dokonać po przesłuchaniu obu panów konfrontacji – oczywiście, jeśli zajdzie taka potrzeba, bo może się okazać, że ich zeznania będą zbieżne"".

Andrzej Lepper przesłuchiwany jest tam już od godziny 9:00. ""Jednak niebawem ma dojść do przerwy w przesłuchaniu"" - poinformował poseł Samoobrony, Jan Łączny.

Szef Samoobrony zapowiedział, że powtórzy prokuratorowi to, co mówił podczas sobotniej konferencji prasowej oraz poda nazwiska osób, z którymi rozmawiał na temat przecieku informacji o planowanej akcji CBA w resorcie rolnictwa.

Do koszalińskiej prokuratury przybył także mec. Wiesław Żurawski, który ma towarzyszyć Lepperowi w przesłuchaniu."
train,"2009-10-28: Poznańskie Juwenalia jak Open'er – wywiad z zespołem SOFA

Juwenalia jak Open’er. O pandzie, mieszaniu różnych stylistyk muzycznych, Open’erze i Poznaniu – rozmowa z zespołem SOFA przeprowadzona w czasie tegorocznego Festiwalu Muzycznego Juwenalia w Poznaniu."
train,"2007-07-03: Rozporządzenie ws. lektur szkolnych podpisane

Wicepremier, minister edukacji Roman Giertych podpisał rozporządzenie wprowadzające nowy kanon lektur szkolnych. Na liście lektur obowiązkowych nie ma żadnej książki Witolda Gombrowicza, jest za to Jan Dobraczyński.

""Wydaje mi się, że wypracowaliśmy dobry kompromis"" - powiedział wicepremier Giertych.

Na liście lektur znalazły się m.in. fragmenty ""Cierpień młodego Wertera"" Goethego i ""Innego świata"" Herlinga-Grudzińskiego. Uczniowie przeczytają też cztery powieści Sienkiewicza.

Rozporządzenie wejdzie w życie 1 września, ale lektury według zawartego w nim wykazu będą na razie omawiać tylko uczniowie w klasach pierwszych i czwartych szkół podstawowych, w klasach pierwszych gimnazjów i szkół ponadgimnazjalnych, czyli w pierwszych klasach trzyletnich etapów edukacyjnych. W pozostałych klasach lektury będą omawiane według dotychczasowego wykazu, do zakończenia etapu edukacyjnego."
train,"2007-06-18: Dziesięć tys. euro limitem gotówki wwożonej lub wywożonej z UE

Od 15 czerwca podróżni wjeżdżający lub wyjeżdżający z terytorium Unii Europejskiej są zobligowani do zgłaszania organom celnym posiadanej przez siebie gotówki w kwocie równej lub wyższej niż 10 tys. euro.

Przepisy dotyczą również przewożenia łatwo zbywalnych aktywów, takich jak akcje, obligacje czy czeki podróżne.

Przewóz gotówki w kwocie 10 tys. euro i więcej jest zagrożony karą grzywny (różnej wysokości), a w szczególnych przypadkach karą pozbawienia wolności. Państwa UE mają obowiązek gromadzenia stosownych danych o przepływie waluty i wymiany tych informacji.

Nowe unijne przepisy stworzono w celu zwalczanie prania brudnych pieniędzy i finansowania terroryzmu."
train,"Sejm odrzucił wniosek ws. referendum emerytalnego

Sejm odrzucił wniosek NSZZ ""Solidarność"" o przeprowadzenie referendum ws. wieku emerytalnego.

Dziś odbyło się w sejmie głosowanie w sprawie wniosku o przeprowadzenie referendum w sprawie wieku emerytalnego zgłoszonego przez NSZZ ""Solidarność"".

Za przyjęciem wniosku o referendum głosowali posłowie SLD, Solidarnej Polski i PiS. Przeciw byli członkowie Platformy Obywatelskiej i PSL, natomiast posłowie Ruchu Palikota wstrzymali się od głosu.

Za wnioskiem głosowało 180 posłów, przeciwko było 233, wstrzymało się 42. Większość bezwzględna konieczna do przyjęcia wniosku wynosiła 228 posłów.

W referendum Polacy mieli odpowiedzieć na pytanie referendalne: ""Czy jesteś za utrzymaniem dotychczasowego wieku emerytalnego, czyli 60 lat dla kobiet i 65 lat dla mężczyzn"".

Szef SLD Leszek Miller, zapowiedział, że Sojusz Lewicy Demokratycznej złoży nowy wniosek o referendum emerytalne."
train,"2007-07-23: O. Tobin o oświadczeniu redemptorystów w sprawie o. Rydzyka

Przełożony generalny zgromadzenia redemptorystów ojciec Joseph Tobin odmówił skomentowania oświadczenia polskiego prowincjała zgromadzenia w sprawie ojca Rydzyka. Zdaniem ojca Klafki, sprawa tak zwanych taśm ojca Rydzyka to prowokacja i manipulacja medialna.

Ojciec Tobin potwierdził Polskiemu Radiu, że w ubiegłym tygodniu widział się z ojcem Klafką i zna „ogólną treść"" jego oświadczenia.
Jak podkreślił kilkakrotnie w rozmowie z Polskim Radiem, nie ma on w tej chwili nic do dodania do oświadczenia ojca Klafki. W swym oświadczeniu ojciec Klafka podkreślił, że napisał je „w porozumieniu z przełożonym generalnym"" i że wyraża ono ich „wspólną opinię i stanowisko wobec rzekomych wypowiedzi o. Tadeusza Rydzyka"". 

O. Tobin poinformował także, że we wrześniu ma odbyć się wizytacja polskiej prowincji redemptorystów. W skład komisji wizytującej mają wchodzić osoby z kurii generalnej w Rzymie. Zaznaczył on jednak, że wizyta nie jest związana z o. Rydzykiem."
train,"2007-07-26: Sprzedaż Ubisoftu wzrosła prawie dwukrotnie

Francuski wydawca gier, Ubisoft, opublikował przedwczoraj wyniki finansowe z pierwszego kwartału budżetowego 2007-2008, w którym mówi, że sprzedaż wzrosła o ponad 90% w porównaniu do pierwszego kwartału poprzedniego roku.

Sprzedaże Ubisoftu wyniosły 134 mln euro, w porównaniu do 70 mln euro rok wcześniej. Wydawca przypisuje ten wynik tytułom ""Rainbow Six Vegas"", ""Surf's Up"", ""Prince of Persia Classic"", ""Call of Juarez"" (produkcji polskiego studia Techland) i ""The Elder Scrolls IV: Oblivion"" (Ubisoft wydał wersję dla PlayStation 3 w Europie).

W tym kwartale największy udział w sprzedaży miały tytuły na konsolę PlayStation 3, bo aż 21%. Następne są konsole Nintendo DS (16%) i Wii (13%). Co ciekawe, gry na komputery osobiste, które w poprzednim roku miały udział 43% (dzięki wydaniu gier ""Heroes of Might and Magic V"" i ""Tom Clancy's Ghost Recon Advanced Warfighter""), teraz spadły do zaledwie 6%."
train,"2006-03-11: Przypadki ptasiej grypy w Kostrzynie nad Odrą, Świnoujściu i Bydgoszczy

Kolejne przypadki wirusa H5 wykrytego u ptaków zostały potwierdzone w Kostrzynie nad Odrą i w Świnoujściu. Według doniesień telewizji ""TVN24"" potwierdzony został także przypadek zakażenia ptaka w Bydgoszczy. Nadal jednak nie wiadomo, czy odkryty wirus ptasiej grypy to odmiana śmiertelna dla ludzi. Wokół terenu, na którym znaleziono ptaki, służby rozstawiły już blokady i ogrodzenia. Przy drogach wyjazdowych pojawiły się także maty ze środkami dezynfekującymi.

Jeśli potwierdzi się, że u znalezionych ptaków odkryto szczep H5N1 wirusa ptasiej grypy, będą to już kolejne przypadki tej śmiertelnej dla ludzi odmiany choroby. Wcześniej specjaliści z laboratoriów weterynaryjnych w Puławach i Wielkiej Brytanii potwierdzili, że wirus wykryty u martwych łabędzi znalezionych w Toruniu to odmiana H5N1."
train,"2007-06-24: Aeroflot chce zrezygnować z zakupu Alitalii

Rosyjska agencja Interfax poinformowała 23 czerwca, że rosyjskie towarzystwo lotnicze Aerofłot zrezygnuje z planów wykupienia włoskiego narodowego przewoźnika powietrznego Alitalia.

Agencja powołuje się na anonimowego przedstawiciela zarządu Aerofłotu.

""Decyzję w zasadzie już podjęto. Dyrektor generalny Aerofłotu poinformuje włoskie ministerstwo finansów o rezygnacji rosyjskiego przewoźnika z nabycia posiadanych przez państwo udziałów Alitalii"" - powiedział rozmówca Interfaxu.

Włoski rząd, który jest w posiadaniu 49,9% udziału w Alitalii chce sprzedać pakiet co najmniej 39,9% akcji. Warunkiem kupna jest utrzymanie włoskiej tożsamości towarzystwa przez minimum 8 lat oraz przedłożenie biznesplanu finansowej naprawy Alitalii.
Wycofanie się Aerofłotu z przetargu oznacza, że jedynym kandydatem do kupna pozostałby holding tanich linii lotniczych Air One kierowany przez Carlo Toto.

Tymczasem rzeczniczka Aerofłotu przekazała włoskiej agencji ANSA zapewnienie, że oferta jest aktualna, a dokładny raport w tej sprawie zostanie wkrótce przekazany nowemu, wybranemu w sobotę zarządowi przez dyrektora generalnego."
train,"2007-09-03: Wysokie Mazowieckie: Michał Kamiński wręczył ordery zasłużonym kombatantom

3 września 2007 roku sekretarz stanu Michał Kamiński, podczas spotkania z młodzieżą w Gimnazjum im. Mikołaja Kopernika w Wysokiem Mazowieckiem, w dniu uroczystego rozpoczęcia roku szkolnego 2007/2008 wręczył, w imieniu Prezydenta Rzeczypospolitej Polskiej Lecha Kaczyńskiego, ordery zasłużonym kombatantom tamtego regionu.

Odznaczeni za wybitne zasługi dla niepodległości Rzeczypospolitej Polskiej zostali:

Krzyżem Oficerskim Orderu Odrodzenia Polski"
train,"2007-05-05: Philipp Metzke wygrał 3. etap Wyścigu Szlakiem Grodów Piastowskich 2007

Niemiec Philipp Metzke (Akud Rose) wygrał 3. etap Wyścigu Szlakiem Grodów Piastowskich 2007. Na mecie w Polkowicach kolarze finiszowali z peletonu. Drugi na metę wpadł Jarosław Zarębski (Action-Uniqa), trzeci Marcin Gębka z DHL-Author."
train,"2006-01-27: Nowy Rzecznik Praw Obywatelskich wybrany przez Sejm

Janusz Kochanowski został wybrany przez Sejm na Rzecznika Praw Obywatelskich. Zastąpi na tym stanowisku Andrzej Zolla.
Kochanowskiego poparło 239 posłów, przeciw głosowało 194, głównie z Platformy Obywatelskiej i Sojuszu Lewicy Demokratycznej. Prezes fundacji ""Ius et Lex"", Janusz Kochanowski, był jedynym kandydatem na stanowisko Rzecznika. Zgłosił go klub Prawa i Sprawiedliwości. W czerwcu 2005 roku zakończyła się kadencja prof. Andrzeja Zolla. Będzie on pełnił tę funkcję do czasu zaprzysiężenia nowego Rzecznika.

Dyskusja nad wyborem nowego Rzecznika spowodowała niemałe spięcie w Sejmie. Posłowie opozycji zarzucają Kochanowskiemu upolitycznienie. Wskazywali m.in, iż startował on do Parlamentu Europejskiego z listy PiS-u. W odpowiedzi Jacek Kurski z PiS wskazywał na polityczną przeszłość poprzednich Rzeczników. Tadeusz Zieliński startował na urząd prezydenta, a Adam Zieliński zanim objął stanowisko, startował z listy PZPR do sejmu kontraktowego.

Kochanowski jest doktorem nauk prawnych. Znany jest m.in. z tego, że opowiada się za karą śmierci za takie przestępstwa, jak ludobójstwo i terroryzm. Jest autorem przeszło stu prac z zakresu prawa karnego i administracyjnego. Nie miał kontrkandydatów do urzędu. Wcześniej Sejm dwukrotnie odrzucał zgłaszaną przez PO kandydaturę profesora Andrzeja Rzepińskiego z Helsińskiej Fundacji Praw Człowieka."
train,"2007-06-15: Większa płaca minimalna?

Rząd zaproponował zwiększenie pensji minimalnej z 936 zł do 1000 zł brutto. Bardzo prawdopodobne jest, że zostanie ona wprowadzona w 2008 roku, jeżeli zaakceptuje ją Komisja Trójstronna, która już teraz protestuje, że 1000 zł to za mało.

Z podanej kwoty po odjęciu podatku i obowiązkowych składek pracownikowi zostanie niecałe 717 zł (dziś to ok. 675 zł netto).

""To za mało. Spodziewaliśmy się zupełnie innej propozycji. Zupełnie nie wiem, w jaki cudowny sposób w takim razie ta płaca w ciągu następnych dwóch lata miałaby zwiększyć się do 50% przeciętnego wynagrodzenia (wynosi ono ok. 2480 zł brutto)"" - powiedział Zbigniew Kruszyński, zasiadający w komisji z ramienia NSZZ ""Solidarność"".

Na więcej niż 1000 zł nie zgadza się jednak resort pracy.

""Każde zwiększenie płacy minimalnej powoduje skutki dla budżetu i musimy podchodzić do tego rozważnie. Podniesienie płacy minimalnej do 1000 zł w przyszłym roku to tylko propozycja. Będzie ona negocjowana"" - tłumaczyła wiceminister w Ministerstwie Pracy i Polityki Społecznej, Halina Olendzka"
train,"2008-01-23: Ministerstwo Kultury otwiera archiwum audio/video

Na 87 stronie Strategii rozwoju społeczeństwa informacyjnego Jarosław Lipszyc doszukał się podpunktu L. Traktuje o udostępnieniu materiałów audio i wideo będących w dyspozycji państwa.

Zgodnie z planami Ministerstwa Kultury wszystkie zgromadzone przez państwo materiały audio oraz wideo mają być udostępnione w Internecie. Archiwum ma zawierać “materiał filmowy będący najpełniejszym zapisem historycznym i kulturowym” i będzie ogólnodostępne.

Zgodnie z planami materiały mają być nie tylko opublikowane w sieci. Ministerstwo zajmie się ich skatalogowaniem i sklasyfikowaniem. Ma zostać udostępniona platforma pozwalająca na prace grupową nad upublicznionymi materiałami. Archiwum będzie zawierać obsługę tagów i metadanych co na pewno ułatwi wyszukiwanie materiałów.

Trudno nie podzielać obaw Pana Jarosława co do realizacji ambitnego projektu. Neutralność technologiczna oraz wykorzystanie otwartych standardów powinno być priorytetem podczas wdrażania archiwum. Przykład iTVP uczy, że w polskich realiach materiały ogólnodostępne są czasem (w praktyce) dostępne jedynie użytkownikom konkretnego oprogramowania. Taka sytuacja może doprowadzić do zjawiska tzw. cyfrowego wykluczenia.

Równie istotne są kwestie licencyjne. Nie należy łamać niczyich praw autorskich, zarówno osobistych i majątkowych, więc przed publikacją jakichkolwiek materiałów Ministerstwo Kultury powinno sprawdzić ich status prawny. Kolejny problem to licencja na której udostępniane mają być materiały. Jeżeli licencja będzie zbyt restrykcyjna archiwum może okazać się całkowicie nieprzydatne. Na co komu materiały z których nie będzie mógł korzystać?

Powstanie archiwum ma być sfinansowane z budżetu państwa pod nadzorem Ministerstwa Kultury. Projekt pochłonie najprawdopodobniej kwotę około 97 milionów złotych i zostanie ukończony w 2010 roku. Pozostaje trzymać kciuki!

Warto zobaczyć jak robi się to za granicą. Przykładem może być amerykański serwis archive.org."
train,"2009-04-16: Nowy Jork: Polak zagrał w pierwszej orkiestrze internetowej

Paweł Czarny, 18-letni altowiolista z Mielca zagrał z 97 muzykami z 32 państw w ramach ""YouTube Symphony Orchestra"".

Orkiestra powstała w wyniku kastingu przeprowadzonego przez YouTube. Zgłosiło się 3 tys. muzyków – 98 z nich wybrali sami internauci. Orkiestrę poprowadził dyrygent Orkiestry Symfonicznej San Francisco Michael Tilson Thomas."
train,"Drony dla ratowników

Drony ratują życie

Drony stały się w ostatnich latach bardzo popularne. Znalazły one swoje zastosowanie m.in. w fotografii, leśnictwie, lotnictwie cywilnym oraz wojskowym, ale również w ratownictwie medycznym jak i wodnym. To właśnie to ostatnie zastosowanie wzbudziło wielkie zainteresowanie wśród organizacji ratowniczych w Polsce, m.in. w słupskim WOPR`ze ale także wśród ratowników.
Prekursorami w tej dziedzinie byli Irańczycy z firmy RTS Lab, którzy jako pierwsi skonstruowali drona, który miałby pomagać ratownikom w dbaniu o bezpieczeństwo przebywających nad wodą. „Pars” bo tak się on właśnie nazywa – ma niewątpliwą przewagę nad ratownikami nawet korzystającymi ze skuterów czy motorówek, ponieważ dociera do poszkodowanego w czasie czterokrotnie krótszym, niż mógłby zrobić to nawet najsprawniejszy fizycznie ratownik. A jak wszystkim wiadomo, w walce o ludzkie życie liczy się każda sekunda. Jego dodatkowym atutem jest to, że może działać nawet w nocy, dzięki wykorzystaniu kamer termicznych, które pozwalają mu na znalezienie ludzkiego ciała w wodzie. Do drona zamontowane są koła ratunkowe, które zrzuca w okolice poszkodowanego. Jest on również dobrze oświetlony za pomocą lamp LED oraz ma kamerę z bieżącym podglądem z jego pokładu. Jego twórcy pomyśleli również o pływającej stacji dokującej dla urządzenia, na której może wylądować i naładować baterie, ponieważ jest ona wyposażona w ogniwa słoneczne.
RTS Lab zagwarantował swojemu wynalazkowi zasięg 4,5 km, co daje mu znaczną przewagę nad ratownikami wodnymi. W tej kwestii przeprowadzono również testy, w których Pars dostarczył koło ratunkowe poszkodowanemu w czasie aż cztery razy krótszym niż ratownik.
W tym miejscu należy również wspomnieć o kosztach takiego rodzaju urządzenia, gdyż są to sumy dość wysokie. Koszt jednego takiego „powietrznego ratownika” oscyluje w okolicach 30 – 40 tys. dolarów.
Warto również zaznaczyć, że w Polsce tego rodzaju urządzenia były również testowane w maju 2015 roku przez słupskie WOPR na usteckiej plaży. Niestety, wydarzenie nie rozniosło się echem w kręgach ratowników."
train,"2005-10-15: Daniel Craig wcieli się w rolę Bonda

Brytyjski aktor Daniel Craig zastąpi Pierce’a Brosnana w serii filmów o Jamesie Bondzie. Tym samym będzie już 6. gwiazdą, która wcieli się w rolę agenta Jej Królewskiej Mości.

Producent filmu, Barbara Broccoli i reżyser, Martin Campbell twierdzą, że Craig idealnie nadaje się do roli agenta 007.
""James Bond to pewien symbol w historii kina i takie okazje nie zdarzają się często aktorom"" – twierdzi Daniel Craig. Aktor będzie drugim Anglikiem, który wcieli się w rolę agenta 007, stworzoną przez pisarza Iana Fleminga w 1953 roku.

Daniel Craig zagrał m.in. w ""Drodze do zatracenia"" Sama Mendesa, ""Enduring Love"" i ""Sylvii"", u boku Gwyneth Paltrow. Stworzył też kreacje w ""Our Firends in the North"", dramacie zrealizowanym przez BBC.

Najnowsza część przygód Bonda, ""Casino Royale"", będzie kręcona we Włoszech, na Bahamach i w Czechach. Film będzie miał swoją premierę w 2006 roku."
train,"2006-04-04: Wywiad z Piotrem Chmolowskim - twórcą serwisu Wykop

Wywiad z Piotrem Chmolowskim, twórcą internetowego serwisu Wykop (http://www.wykop.pl).

Wstęp.

Wikinews: Proszę powiedzieć, czym w zamierzeniu ma być Wykop?

Piotr Chmolowski: Wykop ma być miejscem, gdzie internauci zbierają linki do ciekawych informacji, takich jak artykuły, newsy, czy notki na blogach. Te linki, które uznane zostaną za najbardziej interesujące trafiają na stronę główną. O wszystkim decydują nasi użytkownicy w demokratycznym głosowaniu. Dzięki temu mamy wielkie szanse, że materiały, które do nas trafiają są naprawdę dobrej jakości.

Kiedy narodził się pomysł na stworzenie tego serwisu?

Wszystko zaczęło się mniej więcej w listopadzie zeszłego roku. Wtedy to trafiłem na digg.com. Idea takiego serwisu spodobała mi się i pomyślałem, że na pewno warto stworzyć podobne miejsce w polskiej części internetu.

Skąd wzięła się nazwa serwisu?

Nazwa serwisu też jest poniekąd nawiązaniem do pierwowzoru. Chcieliśmy, żeby odzwierciedlała ona charakter serwisu (""wydobywanie"", ""wykopywanie"" najciekawszych informacji spośród internetowego bałaganu). Nazwę ""Wykop"" wymyślił mój kolega z Yume.pl podczas naszej rozmowy o serwisie. Zrobiliśmy małe rozeznanie wśród znajomych i okazało się, że spośród kilku nazw, które wymyśliliśmy właśnie ""Wykop"" jest najbardziej chwytliwą.

Zjawisko przenoszenia zagranicznych serwisów do ""polskiej części internetu"" możemy zaobserwować także w przypadku innych usług - powstały polskie wersje del.icio.us, 9rules i Technorati. Jaki jest sens takich działań?

Serwisy takie, jak digg, del.icio.us, czy 9rules to obecnie najbardziej rozpoznawalne nazwy w sieci. Sukces i rozgłos jaki im towarzyszy świadczą o tym, że te pomysły to strzał w dziesiątkę.

O ile w anglojęzycznej części sieci tzw. Web 2.0 rozwija się w bardzo szybkim tempie, to polski internet ciągle pozostaje bardzo ubogi pod tym względem. Przenosząc serwisy typu digg, czy Technorati na nasz [polski] rynek mamy wielką szansę, że przedsięwzięcie się uda. Korzystamy ze sprawdzonego pomysłu, a przy tym konkurencja jest prawie zerowa.

Myślę, że kolejnym powodem, dla którego ludzie chętnie korzystają z rodzimych wersji takich serwisów jest fakt, że nie muszą borykać się z barierą językową.

Może lepiej nawiązać współpracę z autorami oryginalnych serwisów i przetłumaczyć interfejs lub pomoc na język polski?

To na pewno też jest wyjście - przykładem jest niedawno uruchomiona polska wersja serwisu reddit. Jednak jeśli już zdecydujemy się na takie rozwiązanie, to automatycznie mamy znacznie mniejsze pole do popisu. Nie mamy możliwości realizowania swojej wizji, nie możemy wprowadzać poprawek i zmian, które uważamy za konieczne. Tworząc swoją adaptację projektu od podstaw zawsze możemy pójść trochę inną drogą niż pierwowzór.

Społeczność.

W czym tkwi siła Wykopu?

Siła Wykopu to przede wszystkim użytkownicy, wśród których znajdziemy przede wszystkim ludzi związanych z branżą informatyczną. Wykop odwiedzają administratorzy, webmasterzy, programiści i blogerzy. Są to ludzie, którzy na bieżąco śledzą to, co dzieje się aktualnie w sieci, potrafią wydobywać z niej te najcenniejsze informacje i, co najważniejsze, dzielą się nimi z pozostałymi użytkownikami.

Wykop to jednak nie tylko tematy związane z informatyką. Mamy również sporo humoru, nauki, ciekawostek i polityki.

Wykop można nazwać polskim odpowiednikiem digga. W czym przejawia się ta ""polskość""?

Przede wszystkim w tym, że spora część linków, które trafiają na Wykop to linki do polskich stron. Na diggu nie byłoby możliwości przebicia się na stronę główną z informacją w naszym języku [polskim].

To dlaczego na Wykopie znajdują się linki prowadzące do stron w języku angielskim?

Powód jest prosty: wszystkie najciekawsze treści w internecie zawsze były, są i będą pisane w języku angielskim i nie sposób jest się od nich oddzielić. Jeśli narzucilibyśmy ograniczenie tylko do stron pisanych po polsku, automatycznie całkowicie odcięlibyśmy się od świata.

Czy jest to oznaka tego, że polskim internautom brakuje kreatywności i pomysłów, a w polskiej części internetu nie ma rzeczy wybijających się ponad przeciętność?

To raczej przesadzone stwierdzenie, ale niestety po części prawdziwe. Wśród polskich internautów jest wielu bardzo ciekawych i kreatywnych ludzi. Świeżych pomysłów na pewno nie brakuje. Po prostu na chwilę obecną bardziej opłaca się przenieść na nasz rynek sprawdzoną ideę, póki nie istnieje konkurencja. Na szczęście to się na pewno w najbliższym czasie zmieni, bo już chyba zaadoptowaliśmy to, co się dało: mamy Linkologię, blogfrog, 10przykazan, czy Wykop. Teraz na pewno przyjdzie czas na coś całkowicie nowego :-)

Jeśli chodzi zaś o treści w polskim internecie, to owszem, znajdzie się w nich trochę ciekawego materiału, jednak jest tego ciągle zbyt mało... Brakuje nam [Polakom] interesujących blogów i profesjonalnych serwisów z dobrą treścią. Nie wiem z czego wynika to ""zacofanie"". Może po prostu nie opłaca się pisać po polsku?

Załóżmy, że zna pan język angielski i polski na podobnym, bardzo wysokim poziomie. W jakim języku prowadziłby pan bloga?

Jestem pewien, że w takim wypadku pisałbym po angielsku. Dzięki temu mój blog otworzyłby się na nieporównywalnie większą grupę odbiorców, miałbym możliwość nawiązania wielu kontaktów i znajomości. Miałbym o wiele większe szanse na to, że to, co chcę przekazać zostałoby zauważone w świecie.

Chyba każdy polski blogger potwierdzi, że jego czytelnicy to dość nieliczna grupka ludzi. Polska blogosfera póki co nie jest zbyt obszerna, może i łatwiej wybić się z treścią, ale jeśli uważamy, że mamy do powiedzenia coś naprawdę ciekawego, to chcielibyśmy dotrzeć do jak najszerszego grona odbiorców. Jeśli chcemy to osiągnąć, to najprostszym sposobem jest właśnie pisanie po angielsku.

Techniczna strona serwisu.

Jak przebiega procedura dodania nowych linków do serwisu?

Każdy link najpierw trafia do ""wykopaliska"". Tam odbywa się głosowanie i w momencie, gdy link otrzyma określoną ilość głosów, zostaje automatycznie przenoszony na stronę główną.

W przypadku, gdy link się nie spodoba, jest ""zakopywany"" i trafia na ""wysypisko"".

Linki mogą przebywać w ""wykopalisku"" tylko przez dwa dni. Jeśli w tym czasie link nie zostanie wykopany lub zakopany, to zostaje z wykopaliska usunięty. Tak naprawdę nie usuwamy linków z bazy danych. Są one jedynie ukrywane przed użytkownikami (chociaż każdy może użyć wyszukiwarki, by później do nich dotrzeć).

A co się stanie, gdy strona, która jest linkowana w Wykopie zostanie usunięta z serwera (zwróci błąd 404)?

Wtedy są dwa wyjścia: albo link zostanie zakopany przez użytkowników, albo przeniesiony na wysypisko przez moderatora. Najpierw oczywiście ktoś musi nam zgłosić taki fakt, bo nie jesteśmy w stanie monitorować wszystkich stron, które dodano na Wykop.

Na stronach Wykopu można znaleźć wiele formularzy (np. przy rejestracji, przy dodawaniu nowego linka, komentarza). Jak są chronione przed spamem?

Jeśli chodzi o rejestrację, to korzystamy ze starego i sprawdzonego mechanizmu: każde nowo założone konto musi być aktywowane poprzez klikniecie w link, który dostarczamy w mailu po rejestracji. Teoretycznie ciężko, żeby taki spambot założył sobie konto w serwisie :-)

Formularz dodawania linka nie jest chroniony przed spambotami, bo myślę, że byłoby to zbędne. Póki co powinniśmy się obawiać jedynie nadgorliwych użytkowników. Jednak, na chwilę obecną spam jest bardzo rzadkim zjawiskiem. Zazwyczaj użytkownik, który chce wypromować swoją stronę, czy produkt zostaje szybko ""naprowadzony"" przez innych użytkowników w komentarzach, a jego link trafia na wysypisko.

Jeśli zdarzać się będą bardziej agresywne przypadki spamu, to na pewno wprowadzimy dodatkowe zabezpieczenia.

Wykop korzysta z biblioteki AdvancedAJAX autorstwa Łukasza Lacha. Co sprawiło, że wybrał pan tę bibliotekę, a nie stworzył własnej od podstaw?

AdvancedAJAX to świetny kawał kodu i stwierdziłem, że bardziej opłaca mi się skorzystać z tej biblioteki, bo sam i tak nie napisałbym tego lepiej. Zresztą, skoro istnieje tak dobra biblioteka, to nie widzę potrzeby pisania własnej od podstaw.

Poza tym, znamy się z Łukaszem i zawsze, gdy mam jakiś problem z AdvancedAJAX, to mogę go poprosić o pomoc :-)

Przed uruchomieniem drugiej wersji serwisu ogłosił pan konkurs na nowe logo. Ile otrzymał pan propozycji?

Dokładnie nie pamiętam. Zgłosiło się kilka osób, ale większość z nich przesłało więcej propozycji. Ostatecznie wybrałem pracę Piotrka Petrusa (znanego jako Riddle) i właśnie jego logo możemy teraz oglądać zarówno w samym serwisie, jak i na wykopowym blogu.

Na podstronie Wykopu o nazwie ""Polityka prywatności"" można przeczytać: ""Wykop.pl zastrzega sobie możliwość edycji i usuwania wpisów oraz blokowania użytkowników, którzy naruszają regulamin serwisu."" Gdzie znajduje się regulamin?

Tego regulaminu niestety nie można odnaleźć na stronie, bo po prostu jeszcze nie istnieje. Podstawowe warunki umieszczenia swojego linka zostały opisane nad formularzem dodawania strony i jak dotąd zupełnie wystarczały.

Jest to na pewno niedociągnięcie z mojej strony, ale przy okazji najbliższych poprawek na pewno zostanie to załatwione.

Użytkownik może dodać linka do swojego katalogu na del.icio.us. Dlaczego wspiera pan ten serwis, zamiast polskiego odpowiednika - Linkologii?

Wspieramy del.icio.us ze względu na jego ogromną popularność. Linkologia ciągle pozostaje bardzo ubogim zbiorem linków i cieszy się naprawdę znikomym powodzeniem.

Nie widzę jednak przeszkód w tym, żeby Linkologię wspierać. Dodanie takiej funkcjonalności do Wykopu to kilka chwil, więc myślę, że niebawem pojawi się także link do Linkologii.

A co z innymi serwisami ""web 2.0"" ? Planuje pan nawiązać z nimi współpracę?

Myślę, że w najbliższym czasie sporo się na Wykopie zmieni i nie mogę wykluczać takiej ewentualności.

Wcześniej na stronach Wykopu pojawiały się reklamy dostarczane przez Google [AdSense]. Dlaczego zastąpiono te reklamy innymi?

Głównym powodem jest ich mała opłacalność. Dodatkowym problemem i ograniczeniem jest czas oczekiwania na czeki Google i późniejsze kłopoty z ich realizacją.

Wykop a digg.

W Wykopie widać wyraźną inspirację diggiem. Czy kontaktował się pan z autorami oryginalnego serwisu?

Nie, nie kontaktowałem się.

Czym, oprócz oprawy graficznej i języka, różni się Wykop od Digga?

Główną różnicą jest obecność tagów na Wykopie. Dzięki nim tematyka serwisu nie jest ograniczona. Każdy użytkownik może sam tworzyć nowe kategorie dla swojego linka. Na diggu mamy określoną liczbę kategorii, z których większość jest związana z informatyką.

Dodatkowo na Wykopie istnieje możliwość zakopywania linków (przenoszenia ich na wysypisko). Dzięki tej funkcji użytkownicy mają większy wpływ na to, co trafia na stronę główną.

Zatem opinie (, ) o popełnieniu plagiatu są właściwe?

Podobieństwa do digga nie można się wyprzeć. Zawsze starałem się zaznaczać, skąd zaczerpnąłem pomysł i nigdy go sobie nie przypisywałem. Jednak czy jest to plagiat? Moim zdaniem nie. Dyskusja na ten temat już była kilka razy prowadzona i nie zamierzam po raz kolejny jej przywoływać, bo powiedziałem już o tym wszystko, co miałem do powiedzenia.

Zakończenie.

Co zostało jeszcze do zrobienia? O jakie nowe możliwości zostanie wzbogacony Wykop?

Do zrobienia zostało bardzo wiele. Na pewno będziemy starali się, by ludzie przestali postrzegać Wykop jako kopię digga. Pomysłów jest wiele. Obecnie sporo dzieje się ""za kulisami"". Wiele wskazuje na to, że wreszcie nie będę jedyną osobą pracującą nad serwisem. Nie chcę jednak na razie zdradzać żadnych konkretów, bo na razie są to tylko plany.

Bierze pan pod uwagę sprzedaż serwisu, gdy stanie się on popularny?

Nie mogę wykluczać takiej ewentualności. Jeśli jednak już sprzedawałbym Wykop, to tylko komuś, kto rozumiałby moją wizję serwisu i potrafił ją realizować. Nie spodziewam się jednak, że chętni do kupna serwisu będą walić drzwiami i oknami :-)

Czym jest dla pana ""web 2.0""?

Web 2.0 to przede wszystkim dobrze nagłośnione i rozreklamowane hasło marketingowe. Ciężko tak naprawdę określić, czym jest Web 2.0, bo za tym pojęciem wiele się nie kryje. Dla niektórych są to duże czcionki, pastelowe kolory i zaokrąglone rogi, a dla niektórych serwisy prowadzone przez użytkowników.

Ja staram się traktować ten nurt jako okazję do promowania aplikacji -- prostych i przydatnych, budowanych w zgodzie ze standardami sieciowymi i zasadami usability (użyteczności).

Dziękuję w imieniu czytelników Wikinews i swoim za udzielenie wywiadu."
train,"ZX Spectrum skończył 30 lat

30 lat temu 23 kwietnia 1982 roku Sir Clive Sinclair zaprezentował swój nowy wynalazek - mikrokomputer ZX Spectrum. Ten brytyjski wynalazca miał już na swoim koncie modele komputerów domowych ZX80 (premiera w lutym 1980 roku) i ZX81, lecz prawdziwą popularność przyniosło mu najmłodsze dziecko ZX Spectrum, którego nazwa pierwotna miała być ZX82. To za ten projekt w 1983 roku Clive Sinclair otrzymał z rąk królowej brytyjskiej honorowy tytuł szlachecki.

Ten komputer domowy był niewielkich rozmiarów o wymiarach 23 x 14,4 x 3 cm z 8-bitowym procesorem Zilog Z80A pracującym z prędkością 3.5 MHz, ośmioma kolorami i możliwości generowania obrazu (na telewizorze) w rozdzielczości 256 × 192 pikseli. Miał gumowe klawisze, charakterystyczny tęczowy pasek na czarnej obudowie i 48 kilobajtów pamięci z wbudowanym językiem Basic. Miał też wbudowany mały głośniczek i możliwość generowania dźwięku i prostych melodii. Jako masowa pamięć zewnętrzna służył magnetofon kasetowy.

Na komputery Spectrum powstało ok. 15 tys. różnych programów, głównie gier (np. Manic Miner czy Knight Lore), ale też edytor tekstowy Tasword czy arkusz kalkulacyjny VU-Calc.

ZX Spectrum był dziełem niewielkiej brytyjskiej spółki Sinclair Research Ltd. kierowanej przez sir Clive'a Sinclaira. Początkowo firma nie spodziewała się wielkiego sukcesu – prognozy mówiły o sprzedaży na poziomie tysiąca sztuk miesięcznie, wkrótce zapotrzebowanie wzrosło jednak do dwustu tysięcy i pojawiły się problemy z podażą. Można go było kupić za mniej niż 100 funtów brytyjskich. ZX Spectrum był pierwszym komputerem do domowego użytku.

Z czasem modele ZX przegrały jednak konkurencję z popularnym komputerem IBM PC i produkcję zakończono na początku lat 90. XX wieku.

Sir Clive Sinclair po niesamowitym sukcesie ZX Spectrum zainwestował jeszcze w kilka innych własnych projektów np. Sinclair QL, a zwłaszcza w pojazd elektryczny Sinclair C5, który w przeciwieństwie do ZX Spectrum - okazał się olbrzymim finansowym niewypałem, co ostatecznie doprowadziło do tego, aby 7 kwietnia 1986 roku, za kwotę 5 mln funtów brytyjskich odsprzedać prawa do wszystkich produktów firmie Amstrad Alana Sugara."
train,"Wstrząsy wtórne w północno-wschodniej części Japonii

W środę, 23 marca, w godzinach rannych, silne trzęsienie ziemi dotknęło północno-wschodnie wybrzeże Japonii. Lokalna agencja meteorologiczna określiła te wstrząsy jako wtórne, po trzęsieniu ziemi z 11 marca. W prefekturze Fukushima, około godziny 7:12 czasu japońskiego odnotowano wstrząs o sile 6 stopni w skali Richtera; 5,8 stopnia zarejestrowano 20 minut później. Agencja twierdzi, że w regionie Tōhoku i w okolicach Tokio miało miejsce około 70 wstrząsów wtórnych o sile 4 lub więcej stopni Richtera. Agencja informuje również o malejącej częstotliwości wstrząsów wtórnych, i jednocześnie ostrzega o możliwości wystąpienia drgań o sile 7 stopni.

Agencja Policji Narodowej (ang. 'National Police Agency') potwierdziła, na godzinę 23:00, 23 marca 2011, czasu lokalnego, 9523 ofiary śmiertelne. 16094 osoby zgłoszono jako zaginione. Większość ofiar pochodzi z trzech najbardziej dotkniętych trzęsieniem ziemi i tsunami prefektur: Miyagi, Iwate i Fukushima. Zniszczeniu uległo ponad 18000 domów; ponad 130000 jest uszkodzonych.

W okolicach wioski Iitate, położonej około 40 km na północny zachód od elektrowni jądrowej Fukushima Daiichi, wykryto w glebie obecność cezu-137 o aktywności promieniotwórczej 163000 bekereli. Cez-137 jest produktem rozpadu promieniotwórczego uranu. Według profesora Yasuyuki Muramatsu – specjalisty w dziedzinie oddziaływania promieniowania radioaktywnego z Uniwersytetu Gakushuin – normalna aktywność cezu-137 w glebie osiąga co najwyżej 100 bekereli, a zatem 1630 razy mniej, niż wykryto w pobliżu wioski. Profesor wezwał rząd do zgromadzenia większej ilości danych i podjęcia działań zaradczych."
train,"2007-09-03: Sondaż: wyborcy wierzą w istnienie układu

Ponad połowa (52%) Polaków uważa, że informacje prokuratury o powiązaniach Janusza Kaczmarka, Konrada Kornatowskiego i Jaromira Netzla dowodzą istnienia ""układu"", o którym mówią politycy PiS - wynika z sondażu ""Rzeczpospolitej"".

O tym, że informacje śledczych nie potwierdzają istnienia ""układu"", przekonanych jest 36% respondentów, a zdania na ten temat nie ma 11%. Natomiast 47% badanych uznaje dowody prokuratury za mało wiarygodne. Przeciwnego zdania jest 38% ankietowanych, a 15% nie wie co sądzić o ich prawdziwości.

Na pytanie: ""Czy ufasz Januszowi Kaczmarkowi?"", jedynie co piąty respondent odpowiedział pozytywnie. Byłemu ministrowi spraw wewnętrznych i administracji nie ufa 69% ankietowanych."
train,"2007-07-08: Czterech polskich żołnierzy rannych w Afganistanie

8 lipca w Afganistanie w prowincji Paktika zostało rannych czterech polskich żołnierzy służących w ramach misji ISAF. Ponieśli oni obrażenia w wyniku eksplozji ładunku IED czyli tzw. miny-pułapki domowej produkcji, na którą najechał samochód typu HMMWV (Hummer). Po zdarzeniu natychmiast przetransportowano ich do szpitala. Według ostatnich informacji stan rannych jest stabilny a o wypadku zostały już poinformowane ich rodziny.

Zdarzenie miało miejsce ok. godziny 17:30 czasu polskiego. Patrol właśnie wracał do bazy. Uczestniczyli w nim żołnierze z 1 Brygady Saperów z Brzegu:

""Chorąży Dorociak ma poparzenia rak i nóg, starszy szeregowy Ożóg odniósł obrażenia głowy oraz oparzenia rąk, nóg oraz pleców, pozostali dwaj żołnierze odnieśli drobne obrażenia, typu potłuczenia. Cała czwórka naszych kolegów została przetransportowana transportem lotniczym do szpitala"" - poinformował gen. bryg. Marek Tomaszycki, dowódca PKW Afganistan.

W Afganistanie przebywa obecnie ok. 1200 polskich żołnierzy. Rozlokowani są w pięciu bazach (Bagram, Sharani, Ghazni, Wazi Khwa i Gardez). Znajdują się również w miejscowościach takich jak Kabul, Mazar-i-Szarif i Kandahar. W zakres ich obowiązków wchodzi m.in. konwojowanie, obrona i ochrona obiektów, działania logistyczne, rozpoznawanie terenu i szkolenia afgańskich oddziałów militarnych."
train,"2010-02-12: Amerykański serial ""Queer as Folk"" będzie emitowany w Polsce

Dostępny w Polsce filmowy kanał telewizyjny nFilmHD zakupił prawa do emisji 5 sezonów amerykańskiego serialu ""Queer as Folk"". Jego emisja rozpoczyna się 1 marca 2010 r.

Nakręcony dziesięć lat temu serial okrzyknięty został przełomową dla kinematografii LGBT produkcją – jest pierwszym pop-kulturowym amerykańskim serialem, którego twórcy odważyli się tak otwarcie zająć się homoseksualizmem. Oparty został na brytyjskim pierwowzorze, który jednak nie osiągnął tak tak dużej oglądalności. W USA i Kanadzie stał się szybko przebojem stacji Showtime oraz kultowym dziełem.

""QaF"" dotychczas wyświetlano w Polsce tylko na kilku festiwalach kultury LGBT oraz był nielegalnie kolportowany w pirackich kopiach — ""Serial będzie dostępny równocześnie w trzech wersjach: z polskimi napisami, z lektorem i wersji oryginalnej"" — poinformował portal Queer Cafe Tomasz Raczek, dyrektor kanałów filmowych nFilmHD. Teraz będzie go można obejrzeć w każdy poniedziałek o 23:00 a powtórkę w soboty o 23:30. W kanale nFilmHD 2 emisje w każdy wtorek o 23:00, a powtórka w niedzielę o 23:00."
train,"2008-09-18: Domowy superkomputer

Dwa dni temu (przedwczoraj) firmy Microsoft i Cray zaprezentowały wspólnie opracowany nowy domowy superkomputer, pod nazwą Cray CX1.

Firma Cray, ma spore doświadczenie w dziedzinie budowy takich superwydajnych maszyn, a Microsoft oferuje system operacyjny Windows HPC Server 2008.

Superwydajny komputer jest przeznaczony na rynek konsumencki. CX1 jak na superkomputer, ma ponoć bardzo przystępną cenę, jego najtańsza konfiguracja ma kosztować 25 tys. USD. Tym samym będzie to najtańszy superkomputer wyprodukowany przez Cray w historii firmy. W najdroższej konfiguracji zawierającej wszystkie dostępne opcje kosztuje ponad 60 tysięcy USD.

Superkomputer pracuje pod kontrolą systemu operacyjnego Windows High Performance Computing (HPC) Server 2008. Maszyna posiada do 8 węzłów i 16 dwu- lub czterordzeniowych procesorów Intel Xeon w węźle. Potrafi obsłużyć nawet 64 GB pamięci RAM na węźle i zapewnia do 4 TB przestrzeni dyskowej wewnętrznej pamięci masowej. Ceny za poszczególne konfiguracje wahają się od 25 do 60 tys. USD.

Warto zauważyć, że pomimo iż, CX1 przeznaczony jest dla platformy Windows HPC Server 2008, certyfikowany jest także do pracy z systemem Red Hat Enterprise Linux.

Superkomputer sprzedawany jest z preinstalowanym systemem Microsoft HPC Server 2008. Na specjalnie życzenie klienta Cray może jednak zastąpić go systemem Red Hat Enterprise Linux.

Jeśli stać kogoś na wydatek od 25 do 60 tys. dolarów (57 857 zł do 138 858 zł) to może go sprawić dziecku na komunię. Gry jeszcze długo nie będą się na nim zacinać. W dodatku jest jedynym superkomputerem, któremu wystarczy moc ze zwykłego gniazdka 1600 wat.

Cray CX1 to rozwiązanie HPC (High Performance Computing) typu ""all-in-one"" składające się z warstwy sprzętowej i oprogramowania, które można skonfigurować zgodnie z wymaganiami stawianymi przez konkretne aplikacje, następnie szybko zainstalować i uruchomić. Produkt został zaprojektowany z myślą o użytkownikach, którzy chcą posiadać niewielki i tani superkomputer pracujący pod kontrolą systemu obliczeniowego innego niż Linux czy Unix, które są najczęściej stosowane w takich systemach obliczeniowych.

Superkomputer składa się z 8 węzłów obliczeniowych, pamięci masowej o pojemności 4 TB i może zawierać 16 intelowskich procesorów Xeon (dwu lub czterordzeniowych).

W skład maszyny wchodzi do 8 węzłów i do 16 dwu- lub czterordzeniowych procesorów Intel Xeon. Każdy z węzłów może obsłużyć do 64 gigabajtów pamięci operacyjnej, a przestrzeń dyskowa CX1 wynosi do 4 terabajtów.

Maszyna jest na tyle niewielka (jej wymiary to 31 x 44,5 x 90,5 cm), że może stać pod biurkiem i pełnić rolę osobistego superkomputera.

Firma nie podaje wyników testów wydajności maszyny w jej najbardziej wydajnej konfiguracji, zapewnia jednak, że w roku 2004 CX1 znalazłby się na liście TOP 500. Oznacza to, że maszyna jest w stanie wykonać od 624 miliardów do niemal 36 bilionów operacji zmiennoprzecinkowych w ciągu sekundy.

Współpraca Craya i Microsoftu dowodzi, że gigant z Redmond poważnie interesuje się rynkiem HPC (High Performance Computing).

Warto dodać, że 20 lat temu firma NeXT zaprezentowała komputer NeXT Cube, z procesorem
Motorola 68040 taktowanym zegarem 25 MHz i koprocesorem matematycznym Motorola 68882 25 MHz oraz z układem dźwięku DSP Motorola 56001, o pamięci RAM 8 MB rozszerzalnej do 64 MB, zaopatrzony w napędy magnetooptyczne o pojemności dysku 256 MB oraz systemy operacyjne MACH 4.3 i NeXTStep, o wymiarach 31,8 x 30,5 x 30,5 cm, który kosztował 6500 USD."
train,"2009-07-07: Akcja protestacyjna Programu II Polskiego Radia

Program II Polskiego Radia ogłosił akcję protestacyjną przeciwko zmniejszeniu środków finansowych na media publiczne. Akcja rozpoczęła się 8 lipca 2009 o godzinie 6.00 wstrzymaniem emisji programu i trwała 24 godziny. Na antenie usłyszeć można było tylko początkowe takty ""Warszawiankę"" oraz śpiew ptaków. Był także ponawiany apel:

Dziennikarze radiowej ""Dwójki"" wystosowali apel do opinii publicznej, w którym podkreślają, że zmniejszenie środków finansowych przeznaczonych na funkcjonowanie publicznych i niekomercyjnych mediów spowoduje całkowitą niemożność funkcjonowania Programu II w takim wymiarze, w jakim działa do tej pory. Ten kanał radiowy jest stacją ogólnopolską propagującą i popularyzującą naukę, literaturę, muzykę oraz sztukę, nadającą audycje kulturalne oraz słuchowiska i reportaże radiowe. Polskie Radio Program II jest całkowicie wolny od reklam, utrzymuje się tylko ze środków publicznych. W apelu odniesiono się także do toczącej się aktualnie debaty politycznej, dotyczącej finansowania mediów publicznych:

Dziś o godzinie 16.00 radiowa ""Dwójka"" nadała w audycji ""Wybieram Dwójkę"" wydanie specjalne programu pod tytułem: ""Debata o kulturze"", które poprowadzili: Hanna Maria Giza, Michał Montowski i Marcin Majchrowski. Temat przewodni dotyczył kondycji mediów publicznych w Polsce oraz prezentowane były cele jakim ten program służy (popularyzacja kultury wysokiej, styl uprawiania dziennikarstwa radiowego, zaspokajanie potrzeb edukacyjnych i kulturowych ludzi mniej zamożnych itp.), a także przedstawiono obecną sytuację tego programu po ograniczeniu państwowych wpływów pieniężnych. Gośćmi w studiu radiowym byli m.in: medioznawca, profesor Tadeusz Kowalski, czy prezes Stowarzyszenia Dziennikarzy Polskich Krystyna Mokrosińska. Dodatkowo głos w debacie zabrali także aktor i reżyser Andrzej Seweryn, śpiewaczka altowa Jadwiga Rappé oraz inni goście.

W ramach pomocy Programowi II Polskiego Radia w nagłośnieniu akcji protestacyjnej Stowarzyszenie Dziennikarzy Polskich wysłało informację o tej formie protestu ""Dwójki"" do lokalnych stacji radiowych.

Inne akcje związane z trudną sytuacją Polskiego Radia przygotowały także: program I i III Polskiego Radia oraz Polskie Radio Euro."
train,"2009-07-27: Astronomowie odkryli gigantyczną czarną dziurę w gwiazdozbiorze Pieca

Gigantyczną czarną dziurę przypominającą Oko Horusa odkryli w kosmosie amerykańscy astronomowie jak informuje dziennik ""Daily Telegraph"".

Mianem czarnej dziury określany jest obszar w kosmosie, którego oddziaływanie grawitacyjne jest tak silne, że zasysa wszystko, co znajduje się w jego zasięgu.

Ogromna czarna dziura znajduje się w centrum galaktyki spiralnej NGC 1097 w gwiazdozbiorze Pieca (Fornax). Jest to galaktyka spiralna z poprzeczką znajdująca się odległości 50 milionów lat świetlnych od Ziemi, w samym jej centrum tzw. jądrze znajduje się ""galaktyczny potwór"". W sercu NGC 1097 znajduje się czarna dziura nieporównywalnie potężniejsza od tej, która usytuowana jest w środku Drogi Mlecznej.

Gigantyczna czarna dziura wsysa gazy, pył oraz gwiazdy - podaje ""Daily Telegraph"". Czarna dziura jest miejscem w kosmosie w którym pole grawitacyjne jest tak duże, że potrafi wessać wszystko co znajdzie się w jej zasięgu.

Ten ""kosmiczny odkurzacz"" posiada bardzo dużą masę ocenianą na 100 milionów (10) mas Słońca, czyli 2 x 10 kg, a zatem należy do tzw. supermasywnych czarnych dziur. Dla porównania czarna dziura w centrum Drogi Mlecznej ma masę rzędu kilku milionów mas Słońca. Średnica czarnej dziury o masie 100 mln Słońc sięga około 300 mln km, a zatem ten ""kosmiczny kanibal"" umieszczony w miejscu naszego Słońca zajmowałby obszar przestrzeni kosmicznej ograniczony ziemską orbitą, czyli taki ""galaktyczny odkurzacz"" wypełniłby cały obszar aż do orbity Ziemi.

Istnieją pewne dowody na to, iż supermasywne czarne dziury mogą istnieć w jądrach wielu lub wszystkich galaktyk.

Tego odkrycia udało się dokonać dzięki Kosmicznemu Teleskopowi Spitzera.

Znalezienie czarnych dziur jest bardzo trudne. Kosmiczny Teleskop Hubble'a wykrył istnienie takiego tworu w centrum jednej z gigantycznych galaktyk eliptycznych, zwanej galaktyką M 87.

Olbrzymia czarna dziura pochłania gwiazdy, gazy i pył. Czy i naszą Galaktykę wessie kiedyś ""kosmiczny odkurzacz""? „Wg niektórych teorii czarne dziury mogą się uspokajać i wejść w stan podobny do uśpienia, tak jak ta znajdująca się w naszej Drodze Mlecznej.” – powiedział George Helou – zastępca dyrektora w NASA's Spitzer Science Center.

Astronomowie są dziś przekonani, że każda galaktyka zawiera w swym centrum czarną dziurę. Największa odkryta gigantyczna czarna dziura znajdująca się w centrum galaktyki NGC 4649 jest prawdziwym ""żarłocznym potworem"". Ma ona masę równą 3,4 miliarda mas Słońc i jest tysiąc razy większa niż czarna dziura umiejscowiona w centrum Drogi Mlecznej.

Natomiast w lipcu 2004 roku odkryto obiekt Q0906+6930, który zawiera czarną dziurę o masie przekraczającej 10 miliardów mas Słońca. Jest to aktywna galaktyka (tzw. kwazar) znajdujący się w gwiazdozbiorze Wielkiej Niedźwiedzicy (Ursa Maior), Obiekt ten jest silnym radioźródłem i jest jednym z najdalszych blazarów."
train,"2007-06-10: Tarnów: Dwudziesta rocznica wizyty Jana Pawła II i beatyfikacji Karoliny Kózki

W Tarnowie odbyły się uroczystości dwudziestej rocznicy wizyty papieża Jana Pawła II i beatyfikacji błogosławionej Karoliny Kózki. Z tej okazji biskup tarnowski Wiktor Skworc przewodniczył uroczystej celebrze mszy świętej w tarnowskim kościele pw. Bł. Karoliny. Msza odbyła się w historycznym miejscu gdzie Jan Paweł II w dniu 10 czerwca 1987r. odprawiał mszę i dokonał beatyfikacji*. W dzisiejszym nabożeństwie udział wzięli duchowni, parlamentarzyści, przedstawiciele władz samorządowych, licznie zgromadzeni wierni. Jednym z uczestników uroczystości był ks. Sławomir Oder - postulator procesu beatyfikacyjnego Jana Pawła II.

Karolina Kózka urodziła się 2 sierpnia 1898 we wsi Wał-Ruda, w Galicji.

Całe życie spędziła w rodzinnej wiosce, bardzo aktywnie uczestnicząc w życiu religijnym. Była bliską współpracowniczką miejscowego proboszcza - ks. Mendrali - w organizowaniu życia parafialnego i grup parafialnych (Apostolstwo Modlitwy, Bractwo Wstrzemięźliwości, Żywy Różaniec), pomagała także w prowadzeniu wiejskiej czytelni.

Została zamordowana jako 16-latka, broniąc się przed gwałtem ze strony rosyjskiego żołnierza na początku I wojny światowej. W pogrzebie wzięło udział około 3 tysięcy ludzi; zmarłą szybko otoczył kult męczeństwa i świętości.

Działalność biskupów Stepy i Ablewicza zainicjowały oficjalny proces beatyfikacyjny, rozpoczęty ostatecznie w 1965. 30 czerwca 1986 został przyjęty dekret o męczeństwie Karoliny Kózkówny; 10 czerwca 1987, podczas wizyty w Tarnowie, Jan Paweł II ogłosił ją błogosławioną. Niedawno rozpoczął się proces kanonizacyjny błogosławionej."
train,"2007-08-10: Kraków: gen. Potasiński dowódcą 2 Korpusu Zmechanizowanego

W Krakowie odbyła się uroczystość przekazania dowództwa 2 Korpusu Zmechanizowanego, podczas której cz. p.o. dowódcą został zastępca dowódcy 2 Korpusu Zmechanizowanego gen. dyw. Włodzimierz Potasiński. Zdający stanowisko gen. broni Mieczysław Bieniek został przeniesiony do rezerwy kadrowej i wyznaczony do dyspozycji dowódcy Wojsk Lądowych.

W ceremonii udział wzięli dowódca Wojsk Lądowych gen. broni Waldemar Skrzypczak i prezydent Krakowa Jacek Majchrowski."
train,"2007-08-11: Koniec koalicji PiS-LPR-Samoobrona

""Premier poinformował mnie, że wypowiada umowę koalicyjną i w poniedziałek odwoła ministrów z Ligi Polskich Rodzin"" - powiedział Roman Giertych po wyjściu ze spotkania z Jarosławem Kaczyńskim. Według Giertycha ""państwo zostało opanowane przez grupę osób z dawnego Porozumienia Centrum"" mówiąc, że dowodem na to jest między innymi odwołanie ministra Kaczmarka czy wcześniej Kazimierza Marcinkiewicza. Dodał, że dotyczy to prawdopodobnie też Samoobrony.

Całą odpowiedzialnością za zerwanie koalicji Giertych obarcza PiS. Mówi jednak, że widzi jeszcze jedną szansę dla rządu PiS-LPR-Samoobrona: ""Najlepiej, gdyby ktoś z PiS, ale nie z PC, podjął się misji tworzenia nowego rządu"".

Głos opozycji.

Grzegorz Schetyna z Platformy Obywatelskiej powiedział, że koalicji nie ma już właściwie od paru tygodni, a ""dzisiejsze wydarzenia potwierdzają jedynie stan faktyczny. To nas zdecydowanie zbliża do wyborów. Włączył się zegar do odliczania czasu do wyborów"". Według niego wybory odbędą się jesienią, prawdopodobnie w październiku."
train,"2009-09-23: Oslo: powstaje projekt Domu Kultury Polskiej

Związek Polaków w Norwegii zaprosił do współpracy Dyskusyjny Klub Polski, Klub Zdobywców, portal MojaNorwegia.pl oraz inne norweskie organizacje polonijne do tworzeniu Domu Kultury Polskiej w Oslo.

Zaproszone do współpracy organizacje wniosły wiele pomysłów i energii. Planowane są: pokoje hotelowe, restauracja oraz sala konferencyjno-koncertowa. Dom ma się stać centrum wiedzy o Polsce oraz miejscem spotkań norweskiej Polonii."
train,"2005-05-08: Warmińsko-mazurskie: 2 osoby zginęły w wypadku na przejeździe kolejowym

Dwie osoby nie żyją - to bilans wypadku do jakiego doszło na niestrzeżonym przejeżdzie kolejowym w miejscowości Biedaszki, nieopodal Kętrzyna (województwo warmińsko-mazurskie).

Przejeżdzający przez przejazd kolowy polonez około godziny 10 wjechał prosto pod pociąg osobowy relacji Olstzyn-Ełk. Na miejscu zginął 48-letni kierowca samochodu. Druga ofiara wypadku zmarła po przewiezieniu do szpitala.

Policja bada jak doszło do wypadku."
train,"2006-09-20: Wybuchy w kopalniach na Ukrainie i w Kazachstanie

Co najmniej 32 górników zginęło podczas eksplozji w kopalni w Kazachstanie, 8 uznaje się za zaginionych. Przyczyną wybuchu był prawdopodobnie wyciek metanu. Pozostałym 300 górnikom pracującym w chwili wybuchu udało się wydostać na powierzchnię.

Również na Ukrainie doszło do wybuchu w kopalni „Zasiadko” w Doniecku. Zginęło 13 górników, a wielu jest rannych. Również tutaj przyczyną eksplozji, do której doszło na głębokości 1000m jest prawdopodobnie wyciek metanu. W ukraińskich kopalniach zginęło ponad 4000 górników od 1991 r."
train,"Pretorius, Japonia i Shimizu wygrywają zawody Letniego Grand Prix w skokach narciarskich w Courchevel

We francuskim Courchevel odbyła się druga runda zawodów Letniego Grand Prix w skokach narciarskich 2012. Rozegrano trzy konkursy: mieszany drużynowy, kobiecy (oba na normalnej skoczni) i męski (na dużej).

Jako pierwsze rozegrano zawody drużynowe – każdy z trzynastu zespołów składał się z dwóch mężczyzn i dwóch kobiet. Zwyciężyła Japonia w składzie Noriaki Kasai, Yuta Watase, Yuki Ito i Sara Takanashi, pokonując o 1,9 punktu Niemcy (Andreas Wank, Pascal Bodmer, Katharina Althaus, Ulrike Graessler). Na trzecim miejscu uplasowała się drużyna austriacka (Jacqueline Seifriedsberger, Michael Hayboeck, Daniela Iraschko i David Zauner). W nieoficjalnej klasyfikacji indywidualnej w pierwszej dziesiątce znalazły się trzy kobiety. Punkty do klasyfikacji Pucharu Narodów zostały podzielone na pół i przydzielone klasyfikacjom obu płci.

W konkursie indywidualnym kobiet zwyciężyła debiutująca tego lata w zawodach FIS szesnastoletnia kanadyjska skoczkini Alexandra Pretorius, po skokach na 92,5 m i 96,5 m, z łączną notą 221,9 pkt. Na dwóch niższych stopniach podium stanęły reprezentantki Austrii: Daniela Iraschko, skacząca na 91,5 m i 100,5 m (220,7 pkt) oraz Jacqueline Seifriedsberger, której próby zmierzono na 88,5 m i 96 m (219,3 pkt). Sklasyfikowano 47 zawodniczek z czternastu krajów.

W konkursie mężczyzn zwyciężył liderujący po pierwszej serii Japończyk Reruhi Shimizu, który uzyskał 272,7 pkt oddając skoki na 128,5 m oraz 124,0 m. O 2,4 pkt mniej uzyskał Andreas Wank z Niemiec, skacząc na 122,5 m i 125 m. Trzeci był Tom Hilde z notą 269,2 pkt, po skokach na 124 m i 125 m. Na kolejnych pozycjach uplasowali się: Yuta Watase, Dawid Kubacki, Nicolas Mayer, Maciej Kot, Michael Neumayer, Junshiro Kobyashi, a czołową dziesiątkę zamknął Simon Ammann.

W klasyfikacji generalnej pozycję lidera utrzymał Maciej Kot, posiadając 136 punktów. 109 punktów ma Andreas Wank, a trzeci jest Simon Ammann (106 pkt).

Dzisiaj wieczornym konkursem kobiet rozpocznie się runda w Hinterzarten. W sobotę rozegrany zostanie tam mieszany konkurs drużynowy, a w niedzielę indywidualny męski."
train,"2007-07-04: Jarosław Kaczyński: gwarancja unijnej blokady „była, ale dziwnym trafem wyparowała”

„Była, ale…dziwnym trafem wyparowała”, tak skomentował Jarosław Kaczyński kwestię gwarancji dwuletniej blokady niekorzystnych dla Polski unijnych decyzji. „Ale upomnimy się jeszcze o tę sprawę” - dodał.

Jarosław Kaczyński utrzymuje, że zgodnie z ustaleniami ostatniego szczytu Unii Europejskiej, po 2017 roku Warszawa będzie mogła blokować niekorzystne dla niej decyzje na dwa lata. 
„Na szczycie niczego nie podpisywano, a jedynie uzgadniano” - podkreślił premier. Sprawę dwuletniej blokady Polsce przekazali już na piśmie tzw. „szerpowie"". „A później wyparowała” - wyznał szef rządu.

Według szefa rządu brak wzmianki o dwuletnim okresie blokowania decyzji w zapisie szczytu jest tylko techniczną pomyłkę. „Nie damy sobie wmówić, że jest inaczej, będziemy o tym mówić na Konferencji Międzyrządowej. Jak się coś ustala, to powinno być to egzekwowane, tym bardziej, że na piśmie myśmy to przekazali” - uspokoił premier.

„Upomnimy się o to, choć w istocie i bez tego Joanina jest mechanizmem silnym, bo znajduje się tam żądanie dążenia do konsensusu, to znaczy uzyskania zgody tego, kto się sprzeciwia, czyli uwzględnienia jego interesów” - zaznaczył Jarosław Kaczyński."
train,"Curiosity poleci na Marsa

Na sobotę 26 listopada 2011 zaplanowano wystrzelenie rakiety nośnej Atlas V, która wyniesie na orbitę okołomarsjańską sondę i łazik Curiosity w ramach misji Mars Science Laboratory (MSL) podała amerykańska agencja badań kosmicznych NASA.

Start ma zostać przeprowadzony o godz. 10:02 GMT (16:02 czasu polskiego) z kosmodromu na przylądku Canaveral na Florydzie z Amerykańskiej Bazy Lotniczej (Air Force Station), położonej na południe od Centrum Lotów Kosmicznych imienia Johna F. Kennedy'ego (Kennedy Space Center) z wyrzutni LC41 (Space Launch Complex 41).

Lądowanie na Marsie ma nastąpić na początku sierpnia 2012 roku w kraterze Gale.

Celem misji jest zbadanie warunków umożliwiających życie i sprawdzenie, czy Mars jest możliwy w przyszłości do zamieszkania.

Sam pojazd Curiosity (ang. ""Ciekawość"") jest łazikiem o napędzie atomowym (posiada baterie z plutonu), ważącym 899 kilogramów. Jest wyposażony w instrumenty badawcze służące do pobierania próbek gruntu, analiz mineralogicznych, detekcji promieniowania, a także spektrometr, kamery i wiele innych urządzeń, przy pomocy których przeprowadzane będą badania geologiczne, składu chemicznego, izotopowego i mineralogicznego powierzchni i gruntu pod powierzchnią, badania atmosfery oraz promieniowania kosmicznego docierającego do powierzchni planety.

Całkowity koszt projektu wyniesie 2,5 miliarda dolarów.

Jak zwykle start i przebieg będzie transmitowany ""na żywo"" (online) przez Internet poprzez telewizję internetową NASA_TV. Odbierać można również z platformy:"
train,"2008-04-21: Senyszyn zjednoczy polityków-profesorów?

Tygodnik ""Wprost"" doniósł, że Joanna Senyszyn z SLD tworzy Parlamentarny Zespół Profesorów. Sama chwali się, że chętnych - a pośród nich nawet znane twarze - już ma.

Joanna Senyszyn zapowiedziała, że ""zaproszenia trafią do wszystkich 21 profesorów belwederskich w parlamencie. Swój akces zgłosili już biolog Stefan Niesiołowski z Platformy Obywatelskiej oraz prawnicy Marian Filar i Jan Widacki z Partii Demokratycznej"".

Zespół najlepiej wykształconych polskich parlamentarzystów będzie mógł powiększać się, bo - jak zaznacza posłanka - jest coraz więcej tak dobrze wykształconych polityków.

""Wprost"" zaznaczyło, że były szef bankowej komisji śledczej, Adam Hofman z PiS, doktoryzuje się właśnie z komisji śledczych. A jego partyjny kolega Joachim Brudziński z historii Pomorza. Z kolei Karol Karski z PiS habilituje się z prawa, a szef SLD Wojciech Olejniczak to świeżo upieczony naukowy doktor z lasów w Polsce. Natomiast Grzegorz Napieralski planuje doktorat z politologii."
train,"2007-05-14: Lubelszczyzna: skutki przejścia trąby powietrznej

Przez województwo lubelskie przeszła trąba powietrzna.

Powiat bialski:
W Białej Podlaskiej, gdzie wiatr osiągnął prędkość 26 m/s, powalone drzewo przygniotło młodą kobietę, którą karetka odwiozła do szpitala. Oprócz miasta Biała Podlaska drzewa zawaliły się także w gminach Leśna Podlaska, Zalesie, Piszczac i Biała Podlaska. Piorun spalił się część stodoły w Derle.

Powiat lubelski:
W Garbowie powalone drzewo spadło na trasę europejską E372. Przez miejscowość zorganizowano objazd.

Powiat opolski:
Około 17.30 zniszczyła cyrk w Opolu Lubelskim, w którym znajdowało sie ponad 300 osób. Rannych zostało około 50 osób. Kilka z nich doznało obrażeń czaszki, lecz ich życiu nie zagraża niebezpieczeństwo.

Powiat puławski:
W gminie Kurów trąba powietrzna zerwała linie energetyczne, kilka dachów domów, powyrywała drzewa z korzeniami i zniszczyła niektóre pomniki na cmentarzu parafialnym w Kurowie. Przez kilka godzin mieszkańcy Kurowa i kilku okolicznych wsi byli pozbawieni prądu.

Powiat rycki:
Burza uszkodziła w Dęblinie i Rykach cztery linie wysokiego napięcia i trakcję kolejową. Przez kilkanaście godzin mieszkańcy pozostawali bez dostępu do prądu."
train,"2007-08-27: Lisowicz, Komar i CCC Polsat zapewnili sobie zwycięstwo w Pro Lidze 2007

Tomasz Lisowicz, drużyna CCC Polsat Polkowice oraz Mateusz Komar z DHL Author zapewnili już sobie zwycięstwa w Pro Lidze na sezon 2007 przed ostatnim wyścigiem o Puchar PKOl (22 września, Dębica).

Tomasz Lisowicz wygrał klasyfikację Elity Arkus&Romet, natomiast Mateusz Komar zapewnił sobie zwycięstwo w klasyfikacji do lat 25 Invest Banku. Dzięki wygraniu wyścigu Szlakiem Majora Hubala Tomasz Kiendyś (CCC Polsat) awansował na drugie miejsce, a aktywny przez cały sezon Wojciech Pawlak (Dynatek) jest trzeci.

W klasyfikacji do lat 25 wielce utalentowany 22-letni Komar wyprzedził Błażeja Janiaczyka (Action Uniqa) i Artura Detkę (Dynatek). Drużynowo CCC Polsat Marka Leśniewskiego wygrał wyraźnie z DHL Author Zbigniewa Szczepkowskiego, a na trzecim miejscu znajduje się Dynatek Andrzeja Domina.

Lisowicz jest trzecim zwycięzcą Pro Ligi. Poprzednio wygrywali ją Radosław Romanik (2005) i Marcin Sapa (2006).

Klasyfikacja indywidualna (po 13 wyścigach)


Klasyfikacja U-25


Klasyfikacja drużynowa"
train,"2010-02-23: Elżbieta Radziszewska koryguje swoje stanowisko o gejach i lesbijkach

Elżbieta Radziszewska, pełnomocniczka rządu Donalda Tuska do spraw równego traktowania w odpowiedzi na list Rzecznika Praw Obywatelskich z troską odnosi się do gejów i lesbijek. Trzy miesiące wcześniej w wywiadzie dla stacji RMF FM, w odpowiedzi na pytanie dotyczące związków partnerskich, minister Radziszewska stwierdziła, że małżeństwa homoseksualne są ""nieakceptowalne społecznie"".

""Pragnę zapewnić, iż bliskie mi są problemy środowisk LGBTQ"" — napisała minister, na którą umocowania prawne nakładają obowiązki również wobec osób LGBT. Jej wywiad radiowy w listopadzie wywołał zdecydowane reakcje w środowisku gejów i lesbijek, a media związane ze społecznością LGBT nawoływały do wysyłania listów protestacyjnych do premiera za jej odwołaniem ze stanowiska. Sprawą zajął się również rzecznik praw obywatelskich Janusz Kochanowski, którego zaniepokoiła wypowiedź Elżbiety Radziszewskiej."
train,"2007-06-19: Przetarg na PESEL2 rozstrzygnięto

Ministerstwo Spraw Wewnętrznych i Administracji poinformowało w komunikacie prasowym, iż wybrano ofertę konsorcjum Unizeto Technologies i PRO-INFO w pierwszym przetargu w ramach PESEL2.

PESEL2 ma być rejestrem synchronizującym wszystkie akta stanu cywilnego w całym kraju. Wartość projektu to 200,1 mln zł.

Wczoraj rozstrzygnięty przetarg w ramach PESEL2 dotyczy wykonania projektu architektury systemu, asysty technicznej i usług zarządzania.

Rozstrzygnięcie pierwszego przetargu umożliwi ogłoszenie nowych, większych przetargów w ramach projektu. Zakończenie prac nad programem przewidywane jest na połowę 2008 roku."
train,"2007-10-21: Żebropław w Morzu Bałtyckim

Na polskich wodach terytorialnych Morza Bałtyckiego pojawił się żebropław (Mnemiopsis leidyi). Głównie żyje on przy wschodnich wybrzeżach Ameryki Północnej i Południowej. Naukowcy przypuszczają, że przybył on wraz z wodami balastowymi statków. Zwierzę swoim wyglądem przypomina meduzę, ma galaretowate ciało. Podczas przemieszczania się świeci migocącym światłem, które powodują ruszające się rzęski.

""Z ilości zaobserwowanych zwierząt wynika, że można już mówić o znaczącej ich liczebności. To nie jest dobra wiadomość. Jeśli ekspansja tego nowego gatunku będzie miała charakter inwazji dotknie ona swymi skutkami przede wszystkim rybołówstwo. Czy jest to ten sam groźny i agresywny gatunek, który w latach 80 XX wieku zaatakował Morze Czarne tego jeszcze nie wiemy, ale wszystko na to wskazuje"" - napisał Krzysztof E. Skóra na stronie internetowej Stacji Morskiej Instytutu Oceanografii Uniwersytetu Gdańskiego.

Najpierw zwierzę pojawiło się w Morzu Czarnym, później również na Azowskim, Kaspijskim, Marmara i Egejskim. W Morzu Czarnym i Azowskim przyczynił się do zaniku kilku gatunków ryb. W latach 90. rybołówstwo poniosło straty wynoszące ok. 300 milionów dolarów.

""Jeśli w środowisku jest dość pokarmu, a temperatura utrzymuje się na poziomie 21-25 st. C, duży osobnik może wyprodukować dziennie średnio ok. 3 tysiące jaj (maks. ok. 7 - 10 tys.), które zwykle ok. 1-2 godziny w nocy wydala do wody. Jeśli lato jest ciepłe do jesieni w morzu pojawiać się mogą tzw. „zakwity” żebropławów. Ich koncentracje tworzą wówczas setki i tysiące osobników w metrze sześciennym wody. Wpływ masowej obecności Mnemiopsis leidyi na ekosystem naszych wód jest na razie trudny do przewidzenia, choć może być bardzo groźny. Bałtyk jest niezwykle czuły na zmiany naturalnej struktury gatunkowej. Wiele z żyjących tu organizmów nie ma dublerów dla podtrzymania ich ekosystemowych funkcji"" - podano na stronach Stacji Morskiej Instytutu Oceanografii. Żebropławy żywią się tak jak bałtyckie ryby, planktonem oraz zooplanktonem czyli skorupiakami, ikrą i larwami ryb."
train,"Wyprawa Syberia 2013

15 sierpnia z Warszawy na Syberię wyrusza nietypowa wyprawa - Syberia 2013. Nietypowa, bo nie samochodowa, motocyklowa, quadowa czy nawet rowerowa, a autokarowa. Uczestnicy wyprawy od pół roku przebudowywali specjalnie do tego celu zakupiony autokar.

Na pokładzie wyprawowej Setry znalazły się łóżka dla wszystkich 9 uczestników, kuchnia, łazienka, salon, a także miejsce na dary dla mieszkańców syberyjskiej Wierszyny. Trasa wyprawy wiedzie z Warszawy przez Litwę i Łotwę do granicy z Rosją. Następnie przez Moskwę, Ufę, Czelabińsk, Omsk, Nowosybirsk, Krasnojarsk do Irkucka. Po kilkudniowym pobycie w okolicach jeziora Bajkał, wyprawa odwiedzi min. Kułtuk, Wierszynę i wyspę Olchon. Trasa drogi powrotnej wiedzie przez Krasnojarsk, Abakan, bezdroża Sajanów, Nowosybirsk, Omsk, Czelabińsk, Ufę, Wołgograd, Charków i Kijów. W Warszawie wyprawa spodziewana jest w połowie września. Cała trasa to ponad 17 tys. km.

Za cel wyprawy, jej uczestnicy postawili sobie odwiedzenie miejsc na Syberii związanych z historią Polski tj.: Kułtuk – miejsce wybuchu powstania zabajkalskiego, Wierszynę – miejscowość w 100% zamieszkaną przez polskich emigrantów - oraz wiele miejsc w okolicach jeziora Bajkał związanych z pracą i dorobkiem polskich naukowców min. Jana Czerskiego, Aleksandra Czekanowskiego, Benedykta Dybowskiego.
Wyprawa została objęta patronatem Stowarzyszenia Wikimedia Polska.

Losy wyprawy można śledzić na stronie internetowej: www.syberia2013.pl, oficjalnym profilu na Facebooku www.facebook.com/syberia2013 i oczywiście na stronach Wikinews."
train,"2007-10-31: Polska złota jesień 2007 - fotoreportaż

Jesień jest jedną z czterech pór roku. W bieżącym roku rozpoczęła się ona 23 września a zakończy się 22 grudnia.

W tym roku odbyło się wiele imprez związanych z jesienią. Były to m.in. koncerty, targi, wystawy i pokazy.

Bielsko Biała.

23 listopada 2007 roku o godz. 17:00 w Galerii Bielska BWA w Bielsku-Białej nastąpi ogłoszenie wyników 38. Biennale Malarstwa „Bielska Jesień 2007”. Imprezy odbywającej się pod patronatem Ministra Kultury i Dziedzictwa Narodowego.

Również w Bielsku-Białej w Bielskim Centrum Kultury odbędzie się w dniach 28 listopada - 1 grudnia, 5. Jazzowa Jesień 2007. Jej dyrektorem artystycznym jest Tomasz Stańko. Wystąpią m.in. tacy muzycy jak:

Poznań.

6 września w Poznaniu miał miejsce pokaz florystyczny pt. ""Jesienne impresje"".

Natomiast 24 września rozpoczął się festiwal ""Kultura Rosyjska w Poznaniu Jesień 2007"", który potrwa do 30 listopada. Do tej pory wystąpili na nim m.in.:

Między 16 a 30 października na terenie Międzynarodowych Targów Poznańskich miała miejsce wystawa fotograficzna Agencji Informacyjnej „RIA Novosti” i Instytutu Filologii Rosyjskiej UAM pt. „Rosyjskie i polskie skarby UNESCO”.

W listopadzie w ramach festiwalu będzie można zobaczyć wernisaż Kamy Kuik. Na 22 listopada zaplanowany jest wieczór literacko-filmowy poświęcony twórczości Aleksandra Puszkina. Natomiast między 26 a 29 listopada w kinie „Muza” widzowie będą mogli obejrzeć siedem współczesnych filmów rosyjskich. Podczas festiwalu odbędzie się także koncert fortepianowy Krzysztofa Dysa, laureata Konkursu im. Aleksandra Skriabina oraz spektakl w wykonaniu teatru studenckiego „Szutnik”, według sztuki Nikołaja Erdmana pt. „Samobójca”.

Warszawa.

Pomiędzy 21 a 29 września odbyła się 50. Warszawska Jesień. Jest to festiwal poświęcony muzyce współczesnej. W tym roku wystąpiły m.in. takie zespoły jak:

Wydarzeniami festiwalu były m.in.:

W sumie podczas tegorocznej edycji Warszawskiej Jesieni odbyło się:

Natomiast w październiku Stowarzyszenie ""Musica Sacra"" zorganizowało koncerty trzeciej edycji Międzynarodowego Festiwalu ""Musica Sacra"" w Katedrze Warszawsko-Praskiej. Odbył się on w dniach 14, 20 i 28 października 2007 roku.

Wystąpili:

Województwo opolskie.

W Grodkowie (woj. opolskie) w dniach od 23 do 25 listopada mają odbyć się Międzynarodowe Konfrontacje Muzyczne „Muzyczna Jesień 2007”. ""Muzyczna Jesień to festiwal z tradycjami, przed wieloma laty debiutowały na naszej scenie takie zespoły jak: Lady Pank czy TSA. Do czasu zaprzestania organizacji tejże imprezy, odbyło się ok. 20 edycji konfrontacji. Od 5 lat przywracamy do muzycznego kalendarza Polski Muzyczną Jesień"" - napisali na stronie internetowej organizatorzy przedsięwzięcia. Impreza ma charakter konkursowy. Wystąpi na niej 20 zespołów.

Województwo warmińsko-mazurskie.

5 października na Zamku w Reszlu odbył się Wernisaż Warmińska Jesień 2007. Przedstawili tam swoje prace tacy artyści jak: Jerzy Bielecki, Mirosław Bojenko, Andrzej Brakoniecki, Maria Bauer, Tadeusz Burniewicz, Janusz Goliński, Piotr Grdeń, Andrzej Grzonka, Elwira Iwaszczyszyn, Krzysztof Janicki, Małgorzata Kadelska, Benedykt Kroplewski, Adam Kurłowicz, Joanna Milewicz, Elżbieta Milowicz, Zbyszek Opalewski, Ewa Plichta-Lubieniecka, Mira Smerek-Bielecka, Marek Świątecki, Maria Targońska, Julia Tarnowska, Wiesław Wachowski, Julita Wiench, Barbara Wiśniewska, Tomasz Woźniak, Bogdan Żukowski. Program imprezy w Reszlu zawierał też występy takich artystów jak:"
train,"2009-02-21: Austria: marszałek Małopolski uległ wypadkowi na stoku

Marek Nawara, marszałek Małopolski, przebywał na narciarskim urlopie w Austrii, gdzie uległ poważnemu wypadkowi. Stan jego zdrowia lekarze oceniają jako ciężki; jest obecnie w śpiączce farmakologicznej.

Nawara hospitalizowany jest w szpitalu w Klagenfurcie. Rzecznik placówki podaje, że marszałek doznał obrażenia głowy.

Maciej Kilijański, rzecznik urzędu marszałkowskiego, potwierdza, że pacjent utrzymywany jest w stanie śpiączki farmakologicznej, a jego stan jest poważny."
train,"2009-08-08: Audioriver 2009: Hell i elektroniczna klasyka pierwszego dnia festiwalu

Zaczęło się. Tym razem w Płocku. Festiwal Audioriver rozbrzmiał alternatywnymi dźwiękami wczoraj przed godz. 20.00. Rozpoczął Akaone na Scenie Głównej oraz didżejskie trio Luke Hiero, Pavlo i Ice pod Circus Tent.

Fani muzyki elektronicznej zbierali się pod festiwalowymi scenami bardzo leniwie. Była to jednak „cisza przed burzą” – oszczędność sił w pierwszych chwilach festiwalu z pewnością się opłaciła – gwiazdy wieczoru: DJ Hell, Zoot Woman, czy The Whip witane były przez młodych ludzi w znacznej liczbie.

Gitarowo-elektronicznie na Main Stage.

Pierwsze dźwięki, które rozpoczęły dobiegać z festiwalowych głośników, reprezentowały przede wszystkim nowoczesne brzmienia electro, tech house i disco. Na Main Stage swymi setami rozpoczęli Akaone i Capitan Commodore. Po nich swój występ live zaprezentował kolektyw Beats Friendly. Brzmienia z konsolety harmonijnie uzupełniane były wokalem Noviki oraz brzmieniami perkusji na żywo. A to dopiero początek „żywego” grania pierwszego dnia festiwalu.

Czas na Crazy P. Zespół, który wcześniej miał nieco rozszerzoną, zdecydowanie prowokującą nazwę, zaprezentował melodyjne połączenie m.in. disco i funky. Miłośnicy łagodniejszych brzmień z pewnością nie mogli narzekać na brak rozrywki.

Wspomniane „żywe” granie bezwzględnie przeważało pierwszego dnia na Main Stage. Kolejnym zespołem łączącym brzmienia elektroniki z mocnymi dźwiękami gitar była grupa Zoot Women. Członkowie tej formacji łączą rockową stylistykę z pozornie niemożliwymi do połączenia syntetycznymi brzmieniami. Po nich przyszła kolej na owacyjnie przyjętych członków zespołu The Whip. Ich muzyka nawiązuje do stylistyki punkrockowej, łącząc ją z ostrymi brzmieniami syntezatorów.

D'n'b i techniczne brzmienia wokół Main Stage.

W międzyczasie zabawa trwała na mniejszych, lecz niemniej interesujących festiwalowiczów scenach. Szczególnie oblegany był Hybrid Tent, pod którym na początku panowały brzmienia spokojniejsze (klimatyczny występ Mortema), a następnie – szybkie i połamane dźwięki spod znaku d'n'b i dubstep. Cls & Wax + K-Size ft. Stamina MC, a następnie Mistabishi rozgrzali publikę. Pierwszego dnia na scenie tej wystąpili także Dub FX, Status, Seba & Paradox oraz Silent Witness i Tommy & 1AM.

Pod Circus Tent panowały przede wszystkim ściśle elektroniczne brzmienia. Po wspomnianym na początku trio, które zainaugurowało występy na tej scenie, zaprezentował się Fresh, a następnie Glasse. Niemcy z MyMy oraz ich rodak Efdemin zagrali dosyć łagodnie, prezentując m.in. specyficzny house i tech house. A po nich: Daniel Bell (live), Radio Slave oraz nad ranem Joris Voorn i Jacek Sienkiewicz.

Swoim życiem żył promowany przez Marlboro namiot Red Tent. Od 20.00 do 4.00 festiwalowicze mogli się poczuć się jak w wielkomiejskim klubie dzięki muzyce serwowanej przez Juniore, Dio, Jacoba Seville'a (live) oraz Harpera.

Hell's Audioriver.

Wielu uważa, że ten wieczór należał do jednego z najbardziej oczekiwanych gości z Niemiec – DJ Hell rozpoczął swój set ok. godz. 2.15. Zaprezentował klasykę brzmienia techno – głębokie, intensywne, surowe basy wprawiły w pulsujący ruch tłum zebranych festiwalowiczów, jak również niektórych z ekipy organizatorów.

Legenda techno, bo tak nazywany jest Hell, zapewniła dokładnie dwie godziny mocnych brzmień, po których przyszedł czas na „after”. To zadanie należało do Jarka Czechowskiego (dawniej pod pseudonimem Angelo Mike), który grał w progresywnych rytmach wraz ze wstającym słońcem. Gdy już przejaśniło się na dobre i rozpoczął się nowy dzień, tłumy młodych ludzi nadal bawiły się pod Main Stage oraz w Circus Tent. Potem udali się na odpoczynek, by zregenerować siły przed m.in. setem Richiego Hawtina, który wystąpi drugiego dnia festiwalu."
train,"2008-07-15: Katowice: II Marsz Autonomii

Kilkaset osób z emblematami """"Gůrny Ślůnsk"""", """"Oberschlesien"""" oraz flagami i godłami Górnego Śląska a także w koszulkach z napisami ""Śląsk mój heimat"", ""To my naród śląski"" przeszło w sobotę 12 lipca 2008 roku ulicami Katowic w drugim ""Marszu Autonomii"". Uczczono w ten sposób 88. rocznicę uchwalenia autonomii dla Śląska.

Marsz rozpoczął się o godzinie 12:00 na placu Wolności, następnie przebiegał w okolicy dworca kolejowego, przechodził przez rynek, następnie w okolicy placu Miarki a zakończył się przy gmachu Sejmu Śląskiego. Na czele pochodu jechali motocykliści na harleyach oraz ""quadach"" (jednośladach czterokołowych). Przez całą drogę grała orkiestra. Marszem kierował przez megafon Marian Makula - śląski satyryk i kabareciarz. Po zakończeniu marszu przemówił lider RAŚ - dr Jerzy Gorzelik, który po śląsku, polsku i niemiecku podziękował uczestnikom za udział w marszu. Następnie przygotowano walkę pokazową rycerzy zakutych w ciężkie zbroje z górnośląskiej chorągwi.

Marsz został zorganizowany przez Ruch Autonomii Śląska."
train,"2007-01-31: Katastrofa rakiety Zenit 3SL

Wczoraj wieczorem, 30 stycznia, na kilka sekund przed startem rakieta kosmiczna Zenit-3SL firmy Sea Launch eksplodowała na pływającej platformie startowej Ocean Odyssey. Nikt z obsługi pływającego kosmodromu nie został ranny - centrum dowodzenia znajduje się na specjalnym statku, ""Sea Launch Commander"", ok. 5 km od platformy startowej.

Rakieta miała wystartować o godz. 23:32 czasu uniwersalnego. Tuż po zapłonie silnika 1. członu, jeszcze przed oderwaniem się rakiety od platformy, doszło do eksplozji. Jej ogień objął całą platformę, która jednak zachowała pływalność, ale wymaga napraw do których potrzebny jest suchy dok. Tak dużymi dokami dysponują wyłącznie Singapur i Korea Południowa. Nie wiadomo czy operator kosmodromu, firma Sea Launch, zdecyduje się na kosztowną naprawę. Na razie powołano specjalną komisję mającą wyjaśnić przyczynę katastrofy. Nie znane są też reakcje klienta, firmy SES New Skies, której satelita telekomunikacyjny NSS-8, znajdował się na pokładzie rakiety i najpewniej uległ zniszczeniu wraz z rakietą.

Był to dziewiąty nieudany start rakiety z ukraińsko-rosyjskiej rodziny Zenit. Trzeci, wariantu 3SL używanego przez Sea Launch.

Krótkie zapis wideo z katastrofy dostępny jest na stronie Loty Kosmiczne.

Przyczyny i skutki.

Na razie nie ma żadnych oficjalnych informacji o przyczynie i skutkach tej katastrofy. Ukraińskie Biuro Konstrukcyjne Jużnoje, udziałowiec Sea Launch i współkonstruktor rakiety, nieoficjalnie mówi, że przyczyną nie były czynniki zewnętrzne lub związane z platformą startową, i że pływający kosmodrom ""Ocean Odyssey"" został tylko lekko uszkodzony."
train,"Łodzianie uhonorowani Nagrodami Miasta Łodzi 2017 i Odznakami Za Zasługi dla Miasta Łodzi

15 maja 2017 r. na uroczystym spotkaniu w dużej sali obrad Rady Miejskiej w Łodzi zostały wręczone Nagrody Miasta Łodzi i Odznaki Za Zasługi dla Miasta Łodzi (indywidualne i zbiorowe) przyznane wcześniej na sesji Rady Miejskiej

Nagrody Miasta Łodzi są przyznawane co roku za wybitne osiągnięcia w działalności naukowej, artystycznej lub społecznej w ciągu poprzednich 5 lat i wręczane z okazji Święta Łodzi 15 maja.

W 2017 r. zostali nagrodzeni: Anna Wanda Cichocka, pielęgniarka, która była pierwszym kierownikiem Stacji Opieki Środowiskowej konwentu Bonifratrów, Sławomir Fijałkowski, działacz kultury, założyciel kina „Charlie”, prezes Stowarzyszenia „Łódź filmowa”, Barbara Ligęza przewodnicząca Łódzkiego Oddziału Wojewódzkiego Ligi Kobiet Polskich, Iwona Sitarska, kierowniczka Niepublicznego Zakładu Opieki Zdrowotnej „Caritas” w Łodzi. Zbiorową Nagrodę Miasta Łodzi otrzymali Andrzej Koziarski, Alicja Korytkowska, Brygida Butrymowicz, twórcy Uniwersytetów Trzeciego Wieku przy Uniwersytecie Łódzkim i Politechnice Łódzkiej.

Nagroda Miasta Łodzi przyznawana jest od okresu międzywojennego, po raz pierwszy w 1927 r. otrzymał ją Aleksander Świętochowski, pisarz, filozof, działacz społeczny. W latach późniejszych nagrodzeni byli: Julian Tuwim (poeta tak bardzo kojarzony z Łodzią), Zofia Nałkowska, Andrzej Strug, Władysław Strzemiński. Po wojnie nagrodzono poetę Mieczysława Jastruna a potem reżysera Leona Schillera, poetę Stanisława Czernika, aktorów - Józefa Pilarskiego, Ludwika Benoit, Bronisława Wrocławskiego, Leona Niemczyka, Jana Machulskiego, Bogusława Sochnackiego a także Leszka Rózgę, plastyka, twórcę m.in. licznych ekslibrisów. W 2000 r. Nagrodą został uhonorowany Wasz wikireporter. Nagrodę otrzymali też księża: ojciec Stefan Miecznikowski, ks. Stanisław Kaniewski i ks. Ireneusz Kulesza.

Zgodnie z regulaminem przyznawania Nagrody Miasta Łodzi, towarzyszy jej też kwota pieniężna, w tym roku 25 000 zł brutto.

Rada Miejska przyznała równocześnie Odznaki „Za Zasługi dla Miasta Łodzi”. Wręczono je 20 osobom, głównie za działania w sferze społecznej: Paweł Ciesielski muzyk i autor tekstów literackich, Piotr Czyżewski, zastępca komendanta ds. prewencji w Straży Miejskiej, Krzysztof Bogusław Grafiński społecznik, Krzysztof Góra społecznik, działacz PTTK prezes Zarządu Oddziału PTTK Łodź-Polesie, prezes Towarzystwa Opieki nad Zabytkami w Łodzi, przewodniczący Wojewódzkiej Komisji Opieki nad Zabytkami PTTK, społeczny opiekun zabytków, Zbigniew Jakubowski, lekarz, kierownik przychodni „Chojny”, Lucjan Józefowicz, kolarz, olimpijczyk z 1964 r., Franciszek Ireneusz Konarzewski, trener piłkarski, Jan Antoni Kudra, kolarz, reprezentant Polski w kolarstwie, Teresa Maria Lipowska – Zaliwska, aktorka, popularna Teresa Mostowiak w serialu „M jak miłość”, Adam Andrzej Ostrowski raper O.S.T.R.;, Kazimierz Plocek, działacz Miejskiego Związku Kółek i Organizacji Rolniczych, prezes Kółka Rolniczego Retkinia, Maria Magdalena Starzycka, wykładowca historii literatury i kultury polskiej, a także autorka utworów literackich, Jarosław Zdzisław Szymański, dziekan Okręgowej Rady Adwokackiej w Łodzi, Józef Weintritt, działacza społeczny na Zarzewie, Krzysztof Edward Zając, dziennikarz „Expressu Ilustrowanego”, Marek Józef Zarzycki, nauczyciel, dyrektor Szkoły Podstawowej nr 162, Mirosław Żurawski, byłego zawodnika i trenera rugby w Budowlanych Łódź. Nagrody zbiorowe otrzymali: Łódzka Izba Przemysłowo-Handlowa, Miejski Związek Rolników, Kółek i Organizacji Rolniczych, Zespół Pieśni i Tańca „Poltex”.

Ponadto uhonorowani przez Radę Miejską 11 listopada 2016 r. odebrali dopiero teraz Odznaki „Za Zasługi dla Miasta Łodzi”: Jerzy Domagała (działacz „Solidarności” i KPN) oraz Alexander Warrikoff (potomek zasłużonej dla Łodzi rodziny, adwokat i fundator naprawy figury „konia tuwimowskiego” na budynku lecznicy dla zwierząt przy ul. Kopernika 22 i odnowienia zabytkowego budynku lecznicy, której współzałożycielem był Hugo Warrikoff, jego dziadek).

Z Odznaką „Za Zasługi dla Miasta Łodzi” wiąże się jedynie prestiż, natomiast nie ma żadnej gratyfikacji pieniężnej.
Odznakę nosi się na piersi, po prawej stronie.

Nagrody i Odznaki wręczali przewodniczący Rady Miejskiej Tomasz Kacprzak i wiceprzewodnicząca Rady Małgorzata Niewiadomska-Cudak.

Największe zainteresowanie i sympatię wzbudziła Teresa Lipowska, aktorka znana jako Barbara Mostowiak z serialu „M jak miłość” która otrzymała Odznakę „Za Zasługi dla Miasta Łodzi”. „Najpopularniejsza polska babcia” dzieciństwo i młodość spędziła w Łodzi, o czym mało kto o tym wie.

„Mieszkałam tu od 1945 do 1957 r.” - mówiła w wywiadzie dla „Dziennika Łódzkiego” aktorka. „Wszystko, co najlepsze, jest związane z Łodzią: wyjazdy na rowerach do Łagiewnik, randki w parku im. 3 Maja, lody u Granowskiej, spacery po Piotrkowskiej. To są szczęśliwe lata”. W Łodzi rozpoczęła się jej kariera filmowa. „W gimnazjum, - do którego uczęszczała przy ul. Narutowicza 58 - kółko dramatyczne prowadziła pani Ewa Kaczorowska i dzięki niej mówiłam pierwsze wiersze na szkolnych akademiach. Do tej szkoły przyszedł aktor i angażował statystki do filmu „Pierwszy start” Leonarda Buczkowskiego. Miałam wtedy 13 lat, ładnie mówiłam wierszyki i dostałam swój pierwszy angaż filmowy. Moim najukochańszym miejscem była szkoła teatralna. Dostałam się do niej za pierwszym razem, nie mając jeszcze 16 lat! Jako 20-latka miałam już skończone studia” - wspominała pani Teresa Lipowska.

Na tej samej uroczystości 15 maja 2017 został odznaczony Odznaką Zasłużony dla Kultury Polskiej Jacek Jurczakowski łódzki bibliofil.

Informacje również: Anna Gronczewska ""Nagrody dla łodzian. Rada Miejska przyznała Nagrody Miasta Łodzi oraz Odznaki „Za Zasługi dla Miasta Łodzi”. Wśród wyróżnionych znaleźli się m.in. Teresa Lipowska i raper Adam Ostrowski O.S.T.R."" „Dziennik Łódzki” nr 112 (24553) wtorek 16 maja 2017 s. 5

Czytaj więcej: http://www.dzienniklodzki.pl/wiadomosci/lodz/a/nagrody-miasta-lodzi-uroczysta-sesja-juz-15-maja,12024070/

Czytaj więcej: http://www.dzienniklodzki.pl/wiadomosci/lodz/a/nagrody-miasta-lodzi-oraz-odznaki-za-zaslugi-dla-miasta-lodzi-zdjecia,12078946/

Fotorelacja."
train,"2007-05-16: Nowy szef ""Wiadomości"" TVP

Kolejne zmiany w TVP. Tym razem na stanowisku szefa telewizyjnych ""Wiadomości"". Prezes TVP, Andrzej Urbański powierzył tę funkcję Dorocie Macieji. Jej zastępcą został Grzegorz Kozak.

Od września 2006 roku aż do chwili obecnej nowa szefowa ""Wiadomości"" zajmowała stanowisko kierownika redakcji TVP3 Warszawa. 15 maja zastąpiła dotychczasowego szefa ""Wiadomości"", Radosława Rybińskiego, który złożył w marcu wymówienie w związku z odwołaniem Bronisława Wildsteina z funkcji prezesa TVP.

Dorota Macieja ma duże doświadczenie w pracy dziennikarskiej. Ukończyła Wydział Filologii Polskiej Uniwersytetu Warszawskiego. Swoją karierę zaczynała od współpracy z działami kulturalnymi pism ""Scena"" oraz ""Stolica"". Pod koniec 1989 r. została reporterką w ""Tygodniku Solidarność"", a rok później — w Radiu Wolna Europa, z którym była związana do 1996 r. Przez siedem lat — od 1997 do końca 2003 r. — była publicystką tygodnika ""Wprost"" (dział polityczny i krajowy). Prowadziła też rubrykę ""Peryskop"". W 2004 r. związana była z ""Życiem Warszawy"". Kolejna 2 lata spędziła na współpracy z redakcją programu Tomasza Lisa ""Co z tą Polską?"" oraz działem politycznym ""Dziennika""."
train,"2008-09-01: Nike+ Human Race zgromadził na starcie 15 000 biegaczy

31 sierpnia 2008 w Warszawie miał miejsce bieg w którym wzięło udział około 15 tys. osób. Wśród biegających byli m.in. Beata Sadowska, Przemysław Saleta, Dariusz Michalczewski, oraz polscy Olimpijczycy – Artur Noga, Monika Drybulska, Sylwia Ejdys, Bogusław Mamiński i Jacek Wszoła.

Bieg Nike+ Human Race rozpoczął się w Parku Agrykola, z którego po rozgrzewce biegacze przeszli na start przy ul. Czerniakowskiej. Trasa przebiegał ulicami: Czerniakowską, Gagarina, Belwederską, Al. Ujazdowskimi, Piękną, Marszałkowską, Al. Jerozolimskimi, Rondem de Gaulle’a, Pl. Trzech Krzyży, Książęcą, Ludną, Solcem, Łazienkowską i Rozbratem. Bieg rozgrywany był jest na dystansie 10 km. Na jego pokonanie uczestnicy mieli 2 godziny. Czas biegu był rejestrowany dzięki specjalnemu chipowi, który każdy uczestnik musiał samodzielnie wpleść w sznurowadło buta. Po zakończeniu biegu można było skorzystać z profesjonalnych masaży.

Program imprezy

Podobne biegi odbyły się m.in. Los Angeles, Nowym Jorku, Londynie, Madrycie, Paryżu, Istambule, Melbourne, Szanghaju, Sao Paulo, Vancouver.

Tydzień temu portal sport.pl podał, że ""firma Nike zwróciła się do chińskich władz o ściganie internauty, który oskarżył ją o zmuszenie chińskiego gwiazdora Liu Xianga do wycofania się z igrzysk"". Liu Xiang według blogera nie przystąpił do biegu na 110 metrów przez płotki, mimo, że był faworytem. Przyczyną, jak podał, miały być naciski ze strony firmy.

Fotoreportaż."
train,"2005-09-02: Al-Kaida wzięła na siebie odpowiedzialność za londyńskie zamachy z 7 lipca

Katarska telewizja Al-Dżazira opublikowała taśmę z nagraniem Al-Kaidy. Znajduje się na niej testament jednego z londyńskich zamachowców (30-letniego Mohammada Sidika Khana) w języku angielskim oraz wystąpienie Egipcjanina Ajmana al-Zawahiriego - uważanego za drugiego co do ważności w strukturach Al-Kaidy.

W nagraniu Al-Kaida wzięła na siebie odpowiedzialność za ataki i zapowiada dalsze zamachy. Przemówienie al-Zawahiriego jest pierwszym, bezpośrednim wzięciem odpowiedzialności za zamachy przez Al-Kaidę.

Zamachowiec, który zginął w Londynie, wychwalał """"naszego umiłowanego szejka, Osamę bin Ladena"""" i zadeklarował: """"Jesteśmy na wojnie a ja jestem żołnierzem i wy teraz zasmakowaliście tego, że to jest prawda."""" Mówił o tym, że takich jak on jest tysiące - każdy gotów do walki. """"Będziecie naszym celem, dopóki nie będziemy czuli się bezpiecznie. Dopóki nie przestaniecie nas bombardować, gazować, wtrącać do więzień i torturować wielu z moich ludzi"""" - dodał.

Z kolei al-Zawahiri oświadczył, że zamachy w Londynie były """"uderzeniem w twarz tyrańskiej, brytyjskiej arogancji"""" oraz odpowiedzią na odrzucenie przez ten kraj rozejmu proponowanego przez Al-Kaidę. Zapowiedział także dalsze ataki na kraje, które wraz ze Stanami Zjednoczonymi biorą udział w wojnach w Iraku i Afganistanie.

Obydwaj mężczyźni nie występowali razem, w jednej chwili na taśmie.

Premier Wielkiej Brytanii, Tony Blair, odmówił skomentowania tego wystąpienia. Rzecznik MSZ powiedział, że ministerstwo spraw zagranicznych""""nie zamierza komentować żadnych aspektów tego nagrania""""."
train,"XV Warszawski Festiwal Nauki: dzień trzeci

Trwa XV Warszawski Festiwal Nauki, który zapowiadaliśmy. W trzecim dniu, w niedzielę 18 września 2011, odbyły się, między innymi prezentacje: „Wszechświat z klocków LEGO, czyli o tym co to jest i jak sobie zrobić Mechanizm z Antykithiry”; „Cała prawda o konserwantach w żywności” oraz „Maria Skłodowska-Curie: znaczenie naukowe jej badan”
O 11:15 w Centrum Astronomicznym im. Mikołaja Kopernika PAN rozpoczął się wykład pod tytułem „Wszechświat z klocków LEGO, czyli o tym co to jest i jak sobie zrobić Mechanizm z Antykithiry” prowadzony przez Stanisława Bajtlika i Aleksego Bartnika. Słuchacze mogli zapoznać się z historią i zasadą działania starożytnego przyrządu. Następnie prof. Bartnik zaprezentował rekonstrukcje przyrządu własnoręcznie wykonaną z klocków LEGO.

W Centrum odbywały się też inne wykłady i pokazy. Goście mogli między innymi zobaczyć model obrazujący, w skali rozmiaru, planety układu słonecznego oraz drugi obrazujący, w skali masy obiekty astronomiczne.

O 13:00 w Zakład Biotechnologii i Mikrobiologii żywności SGGW (część wydziału Wydział Nauk o Żywności Szkoły Głównej Gospodarstwa Wiejskiego w Warszawie) odbył się wykład wraz z warsztatami pod tytułem „Cała prawda o konserwantach w żywności”. Dr inż. Elżbieta Hać-Szymańczuk zaprezentowała słuchaczom informacje o wybranych konserwantach. Następnie uczestnicy wykładu udali się do laboratorium gdzie mogli obserwować wpływ dodatków do żywności na rozwój mikroorganizmów. Prelegentka stwierdziła że zainteresowanie przerosło oczekiwania.

O godzinie 18:00 Nowa Aula w Starym BUW na terenie Uniwersytet Warszawski odbył się wykład ""Maria Skłodowska-Curie: znaczenie naukowe jej badań"". Prof. dr hab. Andrzej Kajetan Wróblewski opowiadał o życiu i dorobku naukowym Marii Skłodowskiej-Curie. Wykład był rejestrowany i ma się ukazać w ciągu tygodnia na stronie Festiwalu Nauki. Po wykładzie profesor udzielił wywiadu dziennikarzom z Internetowej Gazety Festiwalu."
train,"2007-04-17: Kolarstwo: Intel-Action zmienia nazwę na Action-Uniqa

Po dłuższych perturbacjach i zawirowaniach wyjaśniła się wreszcie przyszłość ekipy prowadzonej przez Piotra Kosmalę (Intel-Action). Ze sponsoringu wycofał się ostatecznie międzynarodowy gigant komputerowy firma Intel, a w jej miejsce dyrektorowi polskiej ekipy udało się ściągnąć firmę ubezpieczeniową Uniqa.

Po wycofaniu się Intela, na rolę sponsora głównego ekipy zdecydował się polski dystrybutor osprzętu komputerowego firma Action, która już od pięciu lat współpracuje z czołową polską ekipą kolarską. Nie jest to nowa sytuacja dla firmy, której prezesem jest Jacek Krawiec, gdyż już wcześniej w latach 2003-2005 pełniła ona rolę sponsora tytularnego. Sukcesem zakończyły się także poszukiwania drugiego sponsora, którym ostatecznie została firma ubezpieczeniowa Uniqa. Austriacki koncern znany nie jest nowicjuszem w branży sportowej. Przez kilka lat był sponsorem tytularnym prestiżowego wyścigu w Austrii, a obecnie jest m.in. sponsorem polskiej pływaczki Oli Urbańczyk.

Ekipa Action-Uniqa zaprezentuje się kibicom w nowej odsłonie na początku maja."
train,"2005-03-18: Prokuratura w tajemnicy przesłuchała Kwaśniewską

Rzeczpospolita: Warszawska prokuratura przesłuchała żonę prezydenta – Jolantę Kwaśniewską – w sprawie znajomości z kojarzonymi z tzw. układem wiedeńskim biznesmenami Aleksandrem Żaglem i Andrzejem Kuną.

Prokuratura utrzymywała informację o tym w tajemnicy. Tydzień temu, w piątek, prokurator wraz z protokolantką odwiedziła Jolantę Kwaśniewską w Pałacu Prezydenckim.

""Potwierdzam, że Jolantę Kwaśniewską przesłuchaliśmy w ostatni piątek. Nie mogę ujawnić treści zeznań"" – powiedział wczoraj ""Rz"" Maciej Kujawski, rzecznik warszawskiej Prokuratury Okręgowej.

Nieoficjalnie ""Rz"" ustaliła, że Kwaśniewska zaprzeczyła znajomości z Kuną i Żaglem. ""Nie znam tych panów. Gdyby nie zdjęcia, byłabym przekonana, że nigdy się z nimi nie spotkałam"" – miała powiedzieć prezydentowa.

Dziennik pisze, że postępowanie prokuratorskie, do którego przesłuchano Kwaśniewską, wszczęto na podstawie doniesienia sejmowej komisji śledczej do sprawy PKN Orlen. Dotyczy ono podejrzenia, że Kuna i Żagiel złożyli przed komisją fałszywe zeznania. Powiedzieli, że nie są znajomymi Jolanty Kwaśniewskiej. W listopadzie Kuna zeznał ponadto, że Kwaśniewską widział raz lub dwa razy w życiu i nie utrzymywał z nią żadnych kontaktów towarzyskich.

Tymczasem nieistniejący już dziennik ""Życie"" w grudniu 2004 r. opublikował zdjęcia ze spotkania opłatkowego lewicowych polityków i związanych z nimi przedsiębiorców. Na tych zdjęciach widać, jak Jolanta Kwaśniewska przełamuje się opłatkiem z Andrzejem Kuną – przypomina ""Rz""."
train,"2008-02-04: ""Mnie to po prostu kręci"": wywiad z Tomaszem Ganiczem, prezesem Stowarzyszenia Wikimedia Polska/4

Holek: Kontaktując się z czytelnikami Wikipedii, korzystasz jako jedna z kilku osób z systemu OTRS. Możesz powiedzieć, jak funkcjonuje taki system? Czy jest coś na wzór Bugzilli i list dyskusyjnych, gdzie wszyscy – mający dostęp – mogą odpowiadać na pytania, czy są pytania rozdzielane wobec osób będących w systemie?

OTRS to taki półautomatyczny sposób odpowiadania na maile wysyłane do ""Wikipedii"". To jest taki program – maile tam wpadają do odpowiednich kolejek – i osoby to obsługujące biorą dany e-mail i na niego odpowiadają. Inni widzą, że dany e-mail jest już obsłużony, i dzięki temu nie zdarza się, żeby jedna osoba dostała dwie sprzeczne odpowiedzi na swoje pytania. Oprócz tego w OTRS są ""gotowce"", czyli gotowe odpowiedzi na typowe pytania, których jest jakieś 80%.

Odder: Jednym z poważniejszych ""błędów"" w oprogramowaniu MediaWiki, którego używa Wikipedia, jest wyszukiwarka. Czy możesz polecić jakiś sposób na wyszukiwanie potrzebnych informacji w Wikipedii i wyjaśnić, na czym ma polegać wyszukiwarka tworzona przez Wikia, Inc.?

O wyszukiwarce Wikii nie wiem zbyt wiele, natomiast ta wikipedyjna jest fatalna – ale to podobno wynika z faktu, że zaimplementowanie czegoś bardziej zaawansowanego za bardzo obciążyłoby serwery Fundacji. Najprościej jest korzystać z Google w formacie ""site:pl.wikipedia.org ""lista słów do wyszukiwania"""".

Wyksztalcioch: A co sądzisz o wandalach? Jak myślisz, dlaczego to robią?

Robią to, bo można to robić – to IMHO główny motyw. Jak coś można zrobić – to zawsze znajdą się tacy, co to zrobią. Dla ""jaj"", dla pokazania, jakim to się jest ""hakierem"", ze złości, że coś zostało zrewertowane itd.

Wyksztalcioch: Myślisz, że osoby, które robią to dla jaj, korzystają z wiki na co dzień?

Czasami tak, ale większość np. uczniów gimnazjum raczej nie wandalizuje, jak korzysta, bo im zwyczajnie szkoda niszczyć to, z czego korzystają. Mam kuzyna w gimnazjum, który ma dużą atencję dla mnie – bo często korzysta z Wikipedii przy pisaniu wypracowań.

Natomiast jeśli taki gimnazjalista dostanie pałę, bo w artykule, który skopiował jako swoje wypracowanie, jest błąd – to może się potem ""mścić"" na Wikipedii. Ostatnio na OTRS był taki mail, że w scholaris.pl jest dużo naruszeń praw autorskich do Wikipedii – i co gorsza kopiowane są artykuły z błędami, a scholaris.pl to projekt realizowany pod auspicjami Ministerstwa Edukacji...
BBeax: A propos... Google pokazuje też strony prywatne wikipedystów, ich brudnopisy – co sądzisz o indeksowaniu prywatnych przestrzeni usera w Googlach?

Google już tego nie pokazuje. Dawniej pokazywał – zwłaszcza bolesne to było przy indeksowaniu dyskusji z SdU nad kasowaniami biografii żyjących osób. Takie dyskusje z SdU często pokazywały się jako link nr 1 w Googlach, ale to zostało rozwiązane ponad rok temu.

BBeax: dam przykład ""IAI-Shop.com"" – to sklep, wpisujemy w gogle i mamy małe hasełko w brudnopisie usera...

Mnie się link do Wikipedii z takiego słowa kluczowego nie pokazuje. [W tym momencie pojawiła się dyskusja, w trakcie której okazało się, że w zależności od tego, jak kto miał skonfigurowany Google, strona była lub nie, indeksowana].

Stowarzyszenie nie ma technicznej możliwości zaradzenia temu. W każdym razie przynajmniej dyskusje z SdU nie są indeksowane, z tym że to jest problem dla deweloperów Fundacji. Bbeax – masz rację – warto na to zwrócić uwagę Fundacji.

Odder: W ostatnich dniach/tygodniach w związku z portalem nasza-klasa.pl pojawiło się wiele wątpliwości dotyczących bezpieczeństwa danych osobowych. Na jednym z ostatnich spotkań Komitetu Wolności Obywatelskich Parlamentu Europejskiego poruszona została kwestia dodania adresu IP do danych osobowych, których internetowe strony nie mogłyby gromadzić. Jak ma się to z sytuacją na Wikimedii, gdzie dane te są powszechnie znane i ujawniane

To może być spory problem dla Fundacji. Było to dyskutowane na jej liście dyskusyjnej Fundacji, tylko zdaje się, obecnie jest to projekt jakieś dyrektywy Unijnej, którą zarekomendowała jedna z komisji unijnych, ale nie ma to jeszcze statusu oficjalnego prawa. Było to też dyskutowane na liście dyskusyjnej ISOC-PL.

Odder: Jak oceniasz kwestię bezpieczeństwa i prywatności użytkowników serwisów należących do Fundacji Wikimedia? Pytam w związku z powstaniem narzędzia Wikiscanner, umożliwiającego łatwe zlokalizowanie użytkowników wykorzystujących adresy IP należące do firm/instytucji/koncernów itp.)

Numer IP, jak powszechnie wiadomo, nie ujawnia bezpośrednio niczyjej tożsamości, nawet jak ktoś pisze z komputerów jakieś firmy – to nie da się udowodnić na podstawie numeru IP, że to akurat on. Z drugiej strony podnoszone są argumenty, że ogólnie anonimowość w Internecie jest czymś złym, że np. w naszej-klasie można się podszyć pod kogoś, a w Wikipedii można dodać anonimowo negatywne informacje w czyjejś biografii i nie ponieść odpowiedzialności za naruszenie dóbr osobistych.

BBeax: Teraz mamy ostatni weekend karnawału. Normalni ludzie się bawią, a wikipedyści od rana siedzą przy kompie i edytują... tym bardziej że dziś dzień DNA. Czy Wikipedię na pewno edytują normalni ludzie ?

Wikipedyści to sami zboczeńcy – zasuwają za darmochę i nawet nie chcą za to, co robią, uznania – to nie jest normalne – przynajmniej w kategoriach typowego Kowalskiego. Normalny Kowalski przecież robi tylko za pieniądze i jeszcze strajkuje, jak mu płacą za mało + kombinuje, jak tu dużo zarobić i się nie narobić. A tu masz kilkaset osób, które ciężko pracują za nic – to niesamowity fenomen – aczkolwiek np. Wielka Orkiestra Świątecznej Pomocy działa na podobnych zasadach i to na dużo większą skalę.

Przykuta: W trakcie tego wywiadu na Wikipedii utworzono ponad 150 nowych artykułów. To dość dużo, choć jest to związane ze szczególną akcją tworzenia nowych w dniu dzisiejszym. Myślisz, że tempo wzrostu liczby nowych artykułów w polskiej Wikipedii będzie jeszcze rosło czy też się ustabilizuje? Na razie mamy kilkaset aktywnych użytkowników edytujących codziennie – czy liczba edytorów też może jeszcze wzrosnąć?

Co do liczby nowych artów w Wikipedii – to naprawdę nie wiem, czy to jest obecnie najważniejsza rzecz, o którą trzeba walczyć. Potrzeba na pewno nowe – dobre artykuły – ale przeciw tworzeniu artów na siłę zawsze byłem przeciw – i tak mam dość byle jakich stubów... [W dniu, którym przeprowadzono wywiad, utworzono prawie 750 haseł, większość z nich liczyła ponad 1kb tekstu, czyli ponad 1000 znaków].

Przykuta: A liczba nowych edytorów – może jeszcze wzrosnąć?

Dobrze by było, jakby stała liczba edytorów wzrastała – zresztą chyba cały czas jednak stopniowo wzrasta, to jest IMHO najważniejsza grupa ludzi tworzących Wikipedię – te obecne 300-400 osób, które tworzą jej społeczność. Na pewno może to być więcej – jakieś np. 1000 osób za jakieś 2-3 lata. A odnośnie tego, kto tworzy Wikipedię – to polecam taki tekst Tima Shella – bardzo niedocenianego współtwórcy sukcesu Wikipedii.

Dziękujemy, Tomku, za udzielenie wywiadu i mamy nadzieję, że nie tylko w Wikipedii, lecz we wszystkich projektach Wikimedia podczas najbliższych 2-3 lat liczba edytorów znacząco wzrośnie."
train,"2007-01-09: Znany psycholog Andrzej Samson skazany

8 lat więzienia i 10-letni zakaz wykonywania zawodu psychologa - taką karę orzekł sąd wobec Andrzeja Samsona, znanego psychologa oskarżonego o ""czynności seksualne"" z udziałem dzieci. Sąd zezwolił na publikację jego nazwiska.

Wyrok Sądu Rejonowego dla Warszawy-Mokotowa jest nieprawomocny. Obrońcy Samsona, który został oskarżony o ""czynności seksualne"" z udziałem dzieci, oraz udostępnianie im treści pornograficznych mogą odwołać się od dzisiejszego wyroku. Wcześniej wnosili oni o uniewinnienie psychologa, przy czym Prokuratura żądała 9 lat więzienia. Odwołanie powinno wpłynąć do Sądu Okręgowego w Warszawie.

Jedynie sentencja dzisiejszego wyroku została ujawniona. Jej uzasadnienie jak i cały proces nie były w pełni jawne ze względu na dobro dzieci, które mogły paść ofiarą oskarżonego.

Pierwsza rozprawa przeciwko Samsonowi rozpoczęła się 27 czerwca 2005. Rok wcześniej mieszkanka osiedla na Mokotowie, na którym mieszkał skazany, znalazła niedaleko śmietnika kilkaset zdjęć dzieci. Widniały na nich dzieci przebrane w osoby płci przeciwnej oraz dzieci trzymające wibratory. W czasie procesu Samson, u którego w domu odnaleziono płyty CD zawierające dziecięcą pornografię, mówił, że jego działanie to ""forma terapii dzieci autystycznych"", a elementy seksualne w spotkaniach z dziećmi były częścią terapii, która miała ""otworzyć"" dzieci. To nie przekonało psychologów sądowych. Zarzucono mu ""doprowadzanie nieletnich poniżej lat 15 do poddania się innym czynnościom seksualnym i udostępnianie im treści pornograficznych oraz utrwalanie pornografii dziecięcej"". Na 7 lat więzienia sąd skazał Samsona za to, że od 1999 do 2004 r., ze z góry powziętym zamiarem, w swoim mieszkaniu wielokrotnie wykorzystywał upośledzenie leczonych przez niego chłopca i dziewczynki (ich tożsamość nie została ustalona przez sąd ani prokuraturę) dokonywanie z nimi tzw. ""innych czynności seksualnych"". Osobno potraktowano sprawę pokazywania dzieciom zdjęć pornograficznych (tu sąd osądził rok więzienia) oraz ściąganie na komputer, przesyłanie i robienie zdjęć z pornografią dziecięcą (1,5 roku). Jak informuje PAP- przy orzekaniu ostatecznego wyroku kary za poszczególne przestępstwa nie sumują się. Co więcej skazany dziś Andrzej Samson musi zwrócić Skarbowi Państwa koszty procesu wycenione przez sąd na 22,8 tys. zł. Dodatkowo 2,6 tys. zł zwrotu kosztów procesu jednej z matek poszkodowanych dzieci.

Mec. Leśniewski - pełnomocnik matki jednego z pokrzywdzonych dzieci stwierdził, że wyrok jest surowy. Podkreślił również, że nałożony przez sąd na Samsona 10-letni zakaz wykonywania zawodu psychologa zacznie się liczyć dopiero od dnia, gdy wyjdzie on na wolność. Prokuratura nie zamierza odwoływać się od wyroku. Z kolei apelacji nie wyklucza obrońca oskarżonego mec. Senejko."
train,"2006-02-19: Świdnica: Bunt w schronisku dla nieletnich

Około godziny 22, w nocy z piątku na sobotę, 21 nastolatków zabarykadowało się w schronisku dla nieletnich w Świdnicy. Nastolatkowie zabarykadowali się na korytarzu na pierwszym piętrze schroniska. Palili i wyrzucali przez okna meble oraz materace. Przebywająca w schronisku dwudziestoosobowa grupa wychowanków nie biorących udziału w buncie schroniła się na drugim piętrze, zostali oni przewiezieni do innych ośrodków w Wałbrzychu i Wrocławiu.

Buntownicy tłumaczyli, że ich działania zostały spowodowane złym traktowaniem i nieprzestrzeganiem przez wychowawców regulaminu schroniska. Przed wybuchem protestu, w czasie sprzeczki jeden z wychowanków uderzył wychowawcę nieznanym przedmiotem w głowę. Wychowawca z raną ciętą został przewieziony do szpitala.

Bunt zakończył się około godziny drugiej, po kilku godzinach negocjacji z policją i otrzymaniu pisemnego zapewnienia o zajęciu się sprawą łamania regulaminu schroniska od prezesa Sądu Okręgowego w Świdnicy - Jacka Szerera. Protestujący zostali przewiezieni do izb dziecka i izby zatrzymań w Świdnicy."
train,"Gwałtowne zamieszki w Syrii

W Syrii trwają gwałtowne zamieszki. Opozycja wzywa do wzniecenia rewolucji. Tymczasem w kraju śmierć poniosło ponad 100 osób.

Dziesiątki tysięcy ludzi protestowało przeciwko prezydentowi Assadowi w Damaszku, Aleppo, Latakii, Homsie, Hamie i Dara’a. W Dara’a demonstracje trwają już od 10 dni. Według Amnesty International, w Dara’a zginęło już 55 osób, a miejscowościach położonych niedaleko miasta, kolejne 20 osób. W Sanamein, policja strzelała do protestujących z broni automatycznej.

Protestujący zdają się nie mieć żadnej zorganizowanej struktury i nie opierają się na opozycyjnych siłach wrogich reżimowi, takich jak stronnictwa kurdyjskie, czy islamscy fundamentaliści.

Według komentatorów, nadchodzący tydzień będzie kluczowy dla reżimu i pokaże, czy Baszar al-Assad będzie w stanie utrzymać się u władzy."
train,"2005-04-30: Wrocław: Speedway Grand Prix Europy 2005

Dziś we Wrocławiu odbędzie się jedna z największych imprez żużlowych. Na wrocławskim Stadionie Olimpijskich o tytuł indywidualnego mistrza świata będzie walczyć szesnastu najlepszych żużlowców. W Grand Prix Europy udział wezmą m.in. Jason Crump (Australia), Tony Rickardsson (Szwecja), Greg Hancock (USA). Nie zabraknie także najlepszych polskich zawodników: Tomasza Golloba, Jarosława Hampela i Tomasza Chrzanowskiego."
train,"2007-09-20: Leszek Miller na pierwszym miejscu listy Samoobrony w okręgu łódzkim

Były premier Leszek Miller na konferencji prasowej zorganizowanej wspólnie z Andrzejem Lepperem oficjalnie potwierdził start w wyborach parlamentarnych z list Samoobrony. Miller znajdzie się na pierwszym miejscu listy łódzkiej.

Wcześniej byłemu premierowi miejsc na listach wyborczych odmówiła koalicja Lewica i Demokraci."
train,"Kwietniowy Wikimaraton w Warszawie

W najbliższą sobotę 6 kwietnia w Warszawie odbędzie się kolejny Wikimaraton, mający na celu wspólne redagowanie i uzupełnianie Wikipedii.

Wikimaraton to cykliczne spotkania wikipedystów, podczas których są prowadzone warsztaty dla początkujących użytkowników i omawiane akcje mające na celu promocję Wikipedii. W kwietniu przyłączamy się do akcji Tydzień Artykułu Bangladeskiego, której celem jest zwiększenie liczby artykułów w Wikipedii dotyczących Bangladeszu. Listę propozycji haseł do stworzenia można znaleźć na na stronie projektu.

W godzinach 16:00-17:00 będzie możliwość wzięcia udziału w audycji Nowiny WikiRadia, której można słuchać na żywo na antenie radia Wnet.

Wszystkich zainteresowanych przyłączeniem się do tworzenia największej encyklopedii internetowej zapraszamy w sobotę 6 kwietnia w godzinach 12:00-20:00 do lokalu Państwomiasto przy ul. Andersa 29 w Warszawie. Wstęp wolny. Warto mieć ze sobą laptopa lub tablet lub choćby smartfona. Można też przynieść własne encyklopedie lub słowniki, które posłużą jako źródła informacji.

Wikimaraton jest organizowany i finansowany przez Stowarzyszenie Wikimedia Polska. Organizator zapewnia dostęp do WiFi oraz kawę, herbatę i przekąski.

Więcej informacji na temat Wikimaratonu na stronie: Wikimaraton 3.

Kontakt z organizatorem: adam.kliczekgmail.com, tel. 519-520-107 ."
train,"2009-08-05: Brytyjscy naukowcy zaobserwowali podział elektronów

Brytyjscy naukowcy zaobserwowali podział elektronów – donosi serwis ""EurekAlert"".

Udało się zaobserwować podział elektronów płynących przez bardzo cienki drut kwantowy na mniejsze cząstki. Odkrycia dokonał zespół naukowców z University of Cambridge oraz University of Birmingham. Elektrony dzieliły się na dwie kwazicząstki - spinon i holon.

Podobne zjawisko kwantowe zachodzące w niskich temperaturach przewidział w roku 1981 fizyk Duncan Haldane.

W zwykłych warunkach elektron jest niepodzielny.

Naukowcy z University of Cambridge przeprowadzili separację spinowo-ładunkową w wąskim przewodzie (drucie kwantowym). Uzyskano w ten sposób dwa rodzaje kwazicząstek - spinony i holony. Separacja spinowo-ładunkowa polega na rozpadzie elektronu na dwie kwazicząsteczki. Jedna z nich - spinon niesie spin elektronu, a druga - holon, jego w ładunek elektryczny.

Po raz pierwszy separację zaobserwowano w 2006 roku w Lawrence Berkeley National Laboratory.

Elektron, odpowiadający za przepływ prądu elektrycznego i efekty magnetyczne jest uważany za cząstkę elementarną. Pojedynczego elektronu nie udało się podzielić na mniejsze cząstki, natomiast eksperyment polegający na przepuszczeniu wielu elektronów przez cienki drucik doprowadził do ich rozszczepienia.

Elektron jednocześnie niesie ładunek elektryczny i magnetyczny. Jednak gdy mamy do czynienia z licznymi elektronami ściśniętymi w małej przestrzeni, muszą one tak zmodyfikować swój sposób poruszania się, by nie zbliżyć się zbytnio do siebie. W 1981 roku Duncan Haldane przewidział, że w bardzo wąskim przewodzie elektrony zawsze zmodyfikują sposób poruszania się i zajdzie ""oddzielenie"" magnetyzmu od ładunku, a więc uzyskamy spinony i holony.

Najpoważniejszym wyzwaniem było zaprojektowanie takiego ""kwantowego przewodu"", w którym elektrony się rozpadną.

Naładowane ujemnie elektrony wzajemnie się odpychają. W przypadku bardzo cienkich przewodników jest to utrudnione - dlatego zachowują się inaczej niż w warunkach typowych i dochodzi do rozpadu na mniejsze cząstki. Naukowcy posłużyli się drutem kwantowym odpowiadającym średnicą zaledwie 30 atomom, eksperyment przeprowadzono w temperaturze jednej dziesiątej stopnia powyżej zera bezwzględnego.

Yodchaj Jompol i Chris Ford z University of Cambridge, korzystając z wcześniejszych badań nad magnetyzmem, stworzyli całą grupę nanokabli ułożonych 30 nanometrów nad elektronami pochodzącymi z metalu. Następnie całość potraktowali prądem elektrycznym. Badania prowadzono w temperaturze bliskiej zeru absolutnemu.

Badania zjawisk zachodzących w bardzo cienkich drutach kwantowych, w bardzo niskich temperaturach mają duże znaczenie dla skonstruowania komputera kwantowego. Jak twierdzą specjaliści, tego typu badania przybliżają nas do kolejnej rewolucji w dziedzinie elektroniki. Możliwość powtarzania takich eksperymentów, obserwacja zachowania spinonów i holonów dają nadzieję, że w przyszłości nauczymy się kontrolować tego typu cząstki. To z kolei będzie niezwykle przydatne w badaniach nadprzewodnictwa czy w pracach nad komputerami kwantowymi."
train,"2009-05-23: Sondaż: korupcja w życiu Polaków

Jak poinformowała Rzeczpospolita, powołując się na kwietniowe badania CBOS, co dziesiąty Polak przyznaje się do wręczania łapówek. Liczba ta zmalała, gdyż trzy lata temu mówiła o tym co siódma osoba. Wg badań polityka, zdrowie i wymiar sprawiedliwości są najbardziej podatne na korupcję.

Za najbardziej skorumpowane dziedziny życia Polacy uznali politykę i służbę zdrowia (55 i 54%). Następne w kolejności są sądy i prokuratury (29%). Według respondentów policja nie jest w tak znacznym stopniu dotknięta tym problemem, gdyż tylko 16% wskazało ją jako organizację skorumpowaną.

Natomiast antykorupcyjne działania rządu przez 42% badanych zostały uznane za złe, w tym na odpowiedź „raczej źle” zdecydowało się 35% ankietowanych, a „zdecydowanie źle” - 7%. Antykorupcyjne postępowanie rządu dobrze oceniło 39%, z czego „raczej dobrze” 38% pytanych, zaś „zdecydowanie dobrze” 1%. Prawie co piąty ankietowany (19%) nie miał zdania w tej kwestii."
train,"2010-06-14: Koszęcin: ""Święto Śląska"" po raz dwunasty (25-27 czerwca 2010)

W dniach 25-27 czerwca 2010 po raz dwunasty odbył się w kompleksie pałacowo-parkowym w Koszęcinie piknik artystyczny ""Święto Śląska"".

Swoje 57. urodziny świętował Zespół Pieśni i Tańca Śląsk, na scenie wystąpili również m.in. Państwowy Zespół Ludowy Pieśni i Tańca ""Mazowsze"", Narodowy Zespół Pieśni i Tańca ""Litwa"", a także wykonawcy muzyki folk (Żywiołak, Psio Crew, Dagadana, Sound of Times), jazz (Joachim Mencel, New Bone i Coherence Quartet), blues (Ścigani), pop (Feel, Natalia Lesz), czy country (Whisky River). Wystąpił także kabaret Łowcy.B.

Święto Śląska uświetnił również szereg imprez towarzyszących, m.in. pokaz sztucznych ogni, wystawy i warsztaty rękodzieła ludowego, turniej skata, wesołe miasteczko, projekcja materiałów dotyczących działalności zespołu Śląsk i wiele innych.

Dzięki dofinansowaniu jest przez Unię Europejską z Europejskiego Funduszu Rozwoju Regionalnego, w ramach Regionalnego Programu Operacyjnego Województwa Śląskiego na lata 2007-2013 wstęp na imprezę był bezpłatny."
train,"2007-06-09: Żelechów: sąd w Siedlcach podtrzymał wyrok w sprawie burmistrza

Na rozprawie, która odbyła się 29 maja 2007 roku, Sąd Okręgowy w Siedlcach podtrzymał warunkowe umorzenie postępowania na okres próbny 2 lat, w sprawie burmistrza Żelechowa Leonarda Guli. Dotychczasowy wyrok zapadł w Sądzie Rejonowym w Garwolinie. Sprawa dotyczy nieprawidłowości w oświadczeniach majątkowych burmistrza z lat 2004 i 2005, opiewające na 200 tysięcy złotych.

W tej sytuacji, jeśli Rada Miejska nie odwoła burmistrza do 29 czerwca, będzie mógł to zrobić wojewoda mazowiecki."
train,"2007-09-04: PiS po raz pierwszy od stycznia prześcignął w sondażach PO

W sondażu PBS dla ""Gazety Wyborczej"" partia Jarosława Kaczyńskiego z 30 % poparcia zyskała w ciągu tygodnia aż 8 punktów procentowych, podczas gdy PO (26%) straciła 6 punktów.

Kolejne miejsce w sondażu zajmuje LiD z 13% poparciem, LiS 6% i PSL 5%.

Gdyby rzeczywiście tak przedstawiał się wynik wyborczy podział mandatów przedstawiałby się następująco:

Tuż po rozpadzie koalicji i zeznaniach Kaczmarka, Prawo i Sprawiedliwość zanotowała najsłabszy od wyborów wynik w sondażach - 22%, a PO miała 31%. Natomiast w sondażu GFK Polonia przeprowadzonym dla ""Rzeczpospolitej"" PO cieszyła się poparciem wystarczającym do samodzielnego rządzenia.

Wzrost poparcia dla PiS nastąpił po piątkowej konferencji prokuratury, na której przedstawiono dowody przeciw byłemu ministrowi Januszowi Kaczmarkowi, byłemu komendantowi policji Konradowi Kornatowskiemu, byłemu prezesowi PZU Jaromirowi Netezlowi oraz biznesmenowi Ryszardowi Krauze.

Posłowie PO wykazują zaniepokojenie, najwyraźniej skuteczną kampanią PiS. Jednak jak powiedział Rafał Grupiński, mają nadzieję, że sondaż zmobilizuje potencjalnych wyborców PO."
train,"2007-09-17: Sondaż: jak transfery polityków wpłyną na wybory

Według sondażu GFK Polonia dla ""Rzeczpospolitej"" 50% Polaków uważa, że Radosław Sikorski, Bogdan Borusewicz i Antoni Mężydło mogą pomóc wygrać wybory Platformie Obywatelskiej.

Z tego samego sondażu wynika, że według 54% badanych zatrudnienie Nelly Rokity jako pełnomocnika do spraw kobiet nie przysporzy PiS głosów wyborczych, przeciwnego zdania jest 34%.

Według 69% badanych transfer Nelly Rokity to sztuczka wyborcza PiS. 19% decyzję tę uznaje za merytoryczną.

56% respondentów uznało, że rezygnacja Jana Rokity wpłynie negatywnie na wynik wyborczy PO. 22% twierdzi, że decyzja Rokity wzmocni PO, a 8% badanych jest przekonanych, że nie wpłynie na wynik wyborczy.

73% respondentów jest zdania, że Jan Rokita po wyborach wróci do polityki, odmiennego zdania jest 22%."
train,"2009-07-05: Open'er 2009: „amazing crowd” i zmiany trzeciego dnia festiwalu

W czasie sobotniej odsłony Open'era z pewnością frekwencja była jedną z największych w czasie tegorocznej edycji festiwalu. Tłumy przyciągnęły takie zespoły i wykonawcy jak: Faith No More, Pendulum, Madness, czy Q-Tip. Nie obyło się bez niezależnych od organizatora zmian programu.

Na oficjalnej stronie festiwalu można przeczytać: ""„W związku z opóźnieniami lotów...”"" – spóźniające się samoloty zmusiły organizatorów do pierwszych w czasie tej edycji festiwalu zmian line-upu. Największą było przeniesienie występu grupy Buraka Som Sistema na ostatni dzień Open'era (niedziela, 19:30). Portugalczycy byli najbardziej wyczekiwaną przez wielu formacją World Stage.

Ponadto dokonano kilku drobnych zmian – przeniesiono występ Brytyjczyków z Madness z Main Stage, gdzie mieli zagrać o 20:00 na World Stage (21:00) oraz zmieniono godziny występów na Scenie World: Q-Tip – z 22:30 na 23:00 i Village Kollektiv – z 20:30 na 0:30. Zmiany w programie zdarzają się właściwie co roku i najczęściej nie są zależne od agencji organizującej festiwal (chociażby zmiany w ubiegłorocznym programie związane z występem Erykah Badu, które wywołały spore zamieszanie wśród festiwalowiczów).

Młode Talenty, jak zwykle na początek.

Na scenie Young Talent Stage tym razem zaprezentowały się grupy: JazzUs, Enchantia, Twilite i Kawałek Kulki. Zabrzmiały m.in. akustyczne, spokojne gitary, jazzowe dźwięki synkretycznie „romansujące” z innymi gatunkami muzyki, czy kawałki utrzymane w stylistyce roots reggae i ska.

Ściśle alternatywna część wieczoru, zlokalizowana w namiocie Alter Space, rozpoczęła się od projekcji filmu ""Berlin Calling"" z niemieckim producentem muzyki elektronicznej, Paulem Kalkbrennerem w roli głównej. A reszta trzeciego dnia w Alter Space? Występy: Dagadana, Betty Be i Szelest Spadających Papierków przeplatane filmami i pokazem „fire show” (grupa Salamandra). Ponadto ponownie można było zapoznać się z najnowszymi trendami w modzie w namiocie Fashion'er.

Niespokojna Scena Główna / Tent Stage bez zmian.

//Zmiany, zmiany... Faith No More, Pendulum
Dzień trzeci na Main Stage zainaugurowali „starzy wyjadacze” polskiej scenie muzycznej – istniejąca już 26 lat grupa Izrael. Jej członkowie zapewnili publice mnóstwo wibrujących brzmień spod znaku reggae, po czym nastąpiła... dosyć długa przerwa związana ze zmianami programu. Występ Madness przeniesiono, jak już wcześniej wspomniano, o godzinę – na World Stage, a następny występ na Scenie Głównej zgodnie z planem...

... który przewidywał występ przez wielu ze zniecierpliwieniem wyczekiwanego zespołu Faith No More. O 22:00 powracający po jedenastu latach amerykański zespół rozpoczął prezentować na scenie mieszankę rocka, funku, thrash metalu i hip-hopu. Lider zespołu wielokrotnie powtarzał zwracając się do publiczności: ""– What a amazing crowd!"" (ang. ""– Co za niesamowity tłum!""). Z pewnością każdy fan był w czasie ich występu wniebowzięty: ""– To co wyprawiali na scenie było niesamowite. Bardzo mi się podobało."" – relacjonowała nazajutrz jedna z festiwalowiczek – fanka zespołu.

Najbardziej oczekiwany na festiwalu „come back” nie zakończył mocnego grania na Main Stage. Niedziela na Open'erze rozpoczęła się uderzeniem połączonych ze sobą drum'n'bassowych brzmień z ostrymi gitarowymi riffami – przyszedł czas na Pendulum. Australijczycy zapewnili mnóstwo ruchu wszystkim fanom syntetycznych brzmień kojarzonych nie bez powodu z The Prodigy, które umiejętnie łączone są z rockiem (do występu tej ostatniej formacji pozostawało ""nomen omen"" ok. jednej doby).

//Scena Namiotowa z „białymi kłamstwami”
Na Tent Stage program bez zmian. Rozpoczęła formacja Kamp!, która łączy w tworzonej przez siebie muzyce taneczne brzmienia disco m.in. lat 80. Pojawili się w tym roku na inauguracyjnym Selector Festival, który organizowany jest przez tą samą agencję. Następnie na scenie pojawili się bracia: Fisz i Emade z soulowo-funkowo-jazzowym repertuarem ich projektu. Delikatne i subtelne kompozycje w wykonaniu Emilíany Torrini – Islandki o włoskich korzeniach wyciszyły publikę zgromadzoną pod namiotem.

Można powiedzieć: „cisza przed burzą”, gdyż następny zespół to rockowy White Lies, przez wielu uznawany za jeden z najgłośniejszych debiutów ostatnich miesięcy. Zaprezentowali brzmienia nawiązujące do mroczniejszych, zimnych kompozycji spod znaku chociażby Joy Division. Występy na Scenie Namiotowej zakończył swym koncertem projekt M83, za którym stoi Anthony Gonzalez. Grupa reprezentująca francuską scenę shoegaze zaprezentowała festiwalowiczom charakterystyczne połączenie dwóch estetyk: elektronicznej i rockowej.

World Stage na hip-hopowo / Burn Beat Stage – ponownie klubowo.

//Buraka „na jutro”
Występy na World Stage zapoczątkował wyjątkowo zespół Madness. Brytyjscy klasycy muzyki ska i reggae zaprezentowali się nieco później i na innej scenie. Wiele klasycznych przebojów grupy zabrzmiało na Scenie World i rozgrzało publikę przed nią zgromadzoną. Nie zabrakło największego hitu formacji – ""„Our House”"".

Następnie o 23:00 przyszedł czas na reprezentanta hip-hopu – Q-Tipa. Wielu festiwalowiczów uważa, że gatunek, którego przedstawicielem jest amerykański raper, został w tym roku potraktowany przez organizatorów „po macoszemu” – i rzeczywiście, w tym roku w programie niewielu jest przedstawicieli hip-hopu. Uznawany przez wielu za jedną z najważniejszych postaci w historii tego gatunku, Q-Tip rozbujał zgromadzonych mieszanką rapu, jazzu i funku.

Scenę zamknęła swym wstępem formacja Village Kollektiv, która zaprezentowała połączenie tradycyjnej muzyki folkowej z nowoczesnymi brzmieniami elektroniki.

//Zaprzyjaźnieni z beatami
Na Burn Beat Stage ponownie królowała muzyka elektroniczna, m.in. house, tech house, electro i techno. Umiejętności swych DJ-ów zaprezentowały dwa projekty: Beats Friendly oraz Last Robot Alive. Do białego rana festiwalowicze bawili się przy syntetycznych, nowoczesnych brzmieniach. Nie zabrakło remiksów takich zespołów, jak występujący ostatniego dnia Kings of Leon oraz Noviki, która uzupełniała swym wokalem didżejskie sety. Frekwencja, jak na jedną z mniejszych scen, była nadzwyczaj duża – do samego końca.

Kolejny dzień festiwalu zakończył się o brzasku. Tłumy ludzi udały się zregenerować swe siły na pole namiotowe i do okolicznych miejscowości – na koniec czeka wszystkich i kończący festiwal niedzielny wieczór oraz noc, w czasie których wystąpi m.in. Placebo, The Prodigy, czy The Ting Tings.

Line-up."
train,"2005-12-09: Dan Petrescu nowym trenerem Wisły Kraków

Wiadomo już oficjalnie, że tymczasowego trenera Wisły Kraków, Tomasza Kulawika, zastąpi Rumun Dan Petrescu. Prezes krakowskiego klubu, Andrzej Baś, podpisał z nim w czwartek roczną umowę z możliwością przedłużenia. Nowy trener ma zdobyć mistrzostwo Polski i wywalczyć awans do fazy grupowej Ligi Mistrzów lub Pucharu UEFA.

Petrescu ma 38 lat, za sobą ma występy w reprezentacji Rumunii, Steaule Bukareszt, FC Genoa i Chelsea Londyn. Przez rok trenował rumuński zespół Sportul Studentesc, z którym zajął szóste miejsce w lidze.

Petrescu jest czwartym w tym roku szkoleniowcem Wisły Kraków. Wygrał rywalizację m.in. z Czechem Ivanem Haskiem."
train,"2008-03-21: V Międzynarodowy Festiwal Filmowy Żydowskie Motywy 2008 - zapowiedź

W dniach 22-27 kwietnia odbędzie się V Międzynarodowy Festiwal Filmowy Żydowskie Motywy 2008 w kinie Muranów w Warszawie. W ramach konkursu przedstawionych będzie 47 filmów ubiegających się o nagrodę Warszawskiego Feniksa, podejmujących temat żydowski obejmujący historię narodu żydowskiego, współczesne życie młodych Izraelczyków, czy konflikt palestyńsko-izraelski.

W części filmów podejmowane będą kwestie żydowskiej muzyki, malarstwa czy innych dziedzin sztuki inspirowanych spuścizną żydowskiej kultury. Tak jak w latach ubiegłych na Festiwalu pojawią też się też filmy podejmujące zagadnienie religijności żydowskiej z jej estetyką, egzotykę, ale także problemy i obiekcje jakie budzi ona szczególnie wśród młodych Żydów starających pogodzić wierność przekazanej im Tradycji z realiami współczesnego życia. Przedstawiane będą filmy zarówno polskie, jak i amerykańskie, belgijskie czy brytyjskie.

Gościem honorowym festiwalu będzie reżyser i producent Janusz Morgensztern. W ramach retrospektywy jego twórczości zaprezentowane zostaną takie filmy jak: Jowita, Do widzenia Do Jutra, Ambulans, Potem Nastąpi Cisza, Trzeba Zabić Tę Miłość czy Żółty Szalik.

Odbędzie się także uroczysta premiera filmu „Meduzy” w reżyserii Etgara Kereta i Shiry Geffen, która obecna będzie jako jeden z gości.

Festiwalowi towarzyszyć będzie wystawa zdjęć w foyer kina Muranów zatytułowana ""Chalutzim” będąca zapisem wspomnień współcześnie żyjących pionierów którzy czterdzieści lat temu zakładali Państwo Izrael. Wystawa jest zainspirowana filmem dokumentalnym autorstwa Marco Cavallarina i Marco Mensy

Wstęp na pokazy konkursowe będzie wolny.

Organizatorami imprezy są Stowarzyszenie Żydowskie Motywy, Gutek Film oraz Media Kontakt."
train,"Otwarcie Ambasady Bitcoin w Warszawie

W Warszawie przy ulicy Kruczej 46 powstała największa kopalnia Bitcoinów (BTC). W kopalni zainstalowane są koparki BTC o łącznej mocy wydobywczej 2700 GH/s.

Kopalnia znajduje się w siedzibie Ambasady Bitcoin, która została otwarta tydzień temu w poniedziałek 12 maja 2014 roku o godz. 12:00. Ambasada jest pierwszą w Europie i trzecią na świecie po Montrealu i Tel Awiwie, stawiająca sobie za cel popularyzowanie tej pierwszej cyfrowej waluty kryptograficznej w naszym kraju. Jest to pierwsze takie innowacyjne przedsięwzięcie w Europie.

Ambasada jest pierwszym w Polsce otwartym miejscem edukującym o zastosowaniach Bitcoina, gdzie mogą przyjść entuzjaści nowych technologi, kryptowalut, jak i chcących zgłębić wiedzę ze świata cyfrowych walut. Do ambsady może przyjść każdy kto chciałyby zobaczyć jak wygląda jej użycie w praktyce, porozmawiać z ludźmi, którzy Bitcoinem zajmują się na co dzień, czy nawet założyć bitcoinowy portfel na swoim smartfonie."
train,"2010-08-28: Fundacja Ari Ari: ""Samodzielność"" - tworzenie systemu wsparcia dla osób niepełnosprawnych z Armenii, Gruzji i Polski

Fundacja Ari Ari rozpoczyna realizację projektu Samodzielność, mającego na celu utworzenie sprawnego systemu pomocy i wsparcia osób niepełnosprawnych w Armenii, Gruzji i Polsce. Podstawą projektu jest współpraca organizacji z Armenii i Gruzji, mająca doprowadzić do wypracowania systemu pomocy dla osób niepełnosprawnych, szczególnie niewidzących i słabowidzących.

W ramach projektu ""Samodzielność"" powstanie portal internetowy, odbędą się także wizyty studyjne i warsztaty dla lekarzy, terapeutów, przedstawicieli ormiańskich i gruzińskich organizacji pozarządowych.

Od 21 do 30 września prawie 30-osobowa grupa z Kaukazu odwiedzi wiodące w Polsce ośrodki i organizacje prowadzące rehabilitację osób niepełnosprawnych m.in. w: Warszawie, Olsztynie, Bydgoszczy, Jaksicach, Grabiu, Warzynie.

Wywiad z prezesem Fundacji Ari Ari, koordynatorem projektu ""Samodzielność"", Longinem Graczykiem.

Skąd pomysł na tego typu działanie?

Sytuacja osób niepełnosprawnych w Gruzji i w Armenii jest trudna, zarówno ekonomicznie, jak i pod względem możliwości rehabilitacji zdrowotnej. Jesteśmy przekonani, że najlepszym sposobem na jej poprawienie jest samodzielność. Nasza praca polega na przekonywaniu ludzi w tych krajach do sięgnięcia po najbardziej dostępny i najskuteczniejszy sposób radzenia sobie z problemami bytowymi i zdrowotnymi. Cały proces rehabilitacji osób niepełnosprawnych polega na przekazywaniu umiejętności radzenia sobie samodzielnie, w prostych, codziennych czynnościach: przygotowanie posiłku, wyjście do miasta, obsługa urządzeń, czy korzystanie z nich. Niewielkim nakładem sił i środków, można w krótkim czasie wykształcić i wytrenować takie umiejętności.

Od czego rozpoczęli Państwo przygotowania?

Podejmując prace w Armenii i w Gruzji, zaczęliśmy od przygotowania specjalistów, którzy zajmą się tworzeniem całego systemu wsparcia osób niepełnosprawnych w swoich krajach. Od przeprowadzenia nowoczesnej rehabilitacji indywidualnej, przez umiejętność prowadzenia organizacji tworzących systematyczną pomoc, po zakładanie ośrodków treningowych.

Na czym będzie polegało przeprowadzenie projektu?

Realizacja projektu polega na wymianie doświadczeń między organizacjami zajmującymi się rożnymi formami pomocy osobom niepełnosprawnym w Armenii, Gruzji i w Polsce. Pracę organizujemy wspólnie ze Stowarzyszeniem Hangrvan z Erywania i Momavali Icqeba Dges z Tbilisi, dzięki dotacji uzyskanej w programie Wschód - Wschód Fundacji Batorego z Warszawy. Projekt przeprowadzony jest we współpracy z najlepszymi fachowcami z Polski, zajmującymi się pracą z osobami niepełnosprawnymi od ponad 20 lat. Szczególnie cenny jest udział specjalistów z Polskiego Związku Niewidomych, z którymi realizujemy równolegle projekt pt. ""Oczy szeroko zamknięte"", dotyczący specjalistycznych metod terapii osób niewidomych. W projekcie Samodzielność PZN zaprezentuje swój system pomocy prowadzony w całej Polsce. Pokaz polskich doświadczeń w pracy z osobami niepełnosprawnymi uzupełniony będzie prezentacją Ośrodka Hippoterapii ""Tęcza"" w Jaksicach, Domu Pomocy Społecznej w Warzynie dla niepełnosprawnych osób dorosłych, Domu Pomocy Społecznej w Grabiu dla dzieci i młodzieży niepełnosprawnych umysłowo, Zespołu Szkół z klasami integracyjnymi w Smólniku k/Włocławka, Fundacji Vide Supra z Warszawy, Stowarzyszenia Integracja w Warszawie."
train,"2007-04-13: TDP2007: Olsztyn miastem etapowym

W czwartek o godzinie 11 w Olsztynie w siedzibie Urzędu Miasta nastąpiło podpisanie umowy między Miastem Olsztyn a Lang Team, na mocy której Olsztyn będzie 10 września miastem etapowym (miastem mety) podczas 2. etapu tegorocznego 64. Tour de Pologne UCI Pro Tour. Umowę podpisali Prezydent Jerzy Małkowski oraz dyrektor Czesław Lang.

Olsztyn będzie już po raz 12 metą etapu Tour de Pologne. Przed rokiem w Olsztynie triumfował Max van Heeswijk, Holender z zespołu Discovery. Dwa lata temu najlepszy był jeden z czołowych sprinterów świata, Włoch Daniela Bennati. Olsztyn jest miastem etapowym już piąty raz z rzędu. W historii 6 razy wygrywali Polacy, a 5 razy cudzoziemcy. Kto będzie pierwszy tym razem?

Warto dodać, że Stolica Warmii i Mazur czterokrotnie była nagradzana jako najlepsze miasto Tour de Pologne, wobec czego Lang Team jest przekonany, że podobnie jak w ubiegłych latach współpraca będzie układała się doskonale, a miasto ugości kolarzy w najlepszy z możliwych sposobów.

Oto triumfatorzy TdP w Olszynie:"
train,"Stopy procentowe w Polsce bez zmian

Rada Polityki Pieniężnej na zakończonym 2 września 2015 roku posiedzeniu ustaliła, że stopy procentowe nie ulegną zmianie.

Tym samym referencyjna stopa procentowa (główna stopa procentowa) wynosić będzie nadal 1,50%, stopa lombardowa 2,5%, natomiast stopa depozytowa 0,5%.

Stopy procentowe od lipca 2012 sukcesywnie spadały, ostatnia zmiana miała miejsce w marcu bieżącego roku (obniżka o 50 punktów bazowych)."
train,"2005-11-28: Formuła 1: Pierwszy dzień grudniowych testów w Barcelonie, przed sezonem 2006

McLaren i BMW jako pierwsze stajnie przystąpiły do większych testów, przygotowujących do sezonu 2006. Najlepszy czas na torze Circuit de Catalunya, niedaleko Barcelony uzyskał Gary Paffett za kierownicą bolidu MP4-20 z silnikiem V8 Mercedesa. Brytyjczyk dostał kolejną szansę poprowadzenia bolidu Formuły 1 po zdobyciu w tym roku tytułu w serii DTM.

Stratę rzędu 0,079 s do Paffetta zanotował Alex Wurz, który jest etatowym kierowcą testowym zespołu McLaren. Austriak zdołał pokonać jednak tylko 10 okrążeń z powodu problemów technicznych.

Poza dwoma kierowcami McLarena na torze znalazł się także, debiutujący w barwach stajni BMW Sauber (wcześniej jeździł już jednak dla Saubera w sezonach 2001-2003), Nick Heidfeld. Dla Niemca jest to pierwszy kontakt z bolidem od czasu odniesienia kontuzji, która wyeliminowała go z ostatnich wyścigów sezonów. Heidfeld pokonał łącznie 30 okrążeń tracąc do Paffetta 0,7 s. Zespół wystawił bolid Sauber C24 z wbudowaną, nową jednostką BMW V8.

Jutro w testach wezmą także udział zespoły: Toyota, Red Bull, Toro Rosso i Williams.

Ta wiadomość pochodzi z Serwisu Sportowego Formuła 1"
train,"2009-07-18: Leszek Kołakowski nie żyje

17 lipca 2009 w wieku 82 lat w szpitalu w Oksfordzie zmarł wybitny polski filozof prof. Leszek Kołakowski.

""Z wielkim żalem przyjęliśmy tę wiadomość. To jest wielka strata dla środowiska w kraju i na świecie. Z profesorem mieliśmy wieloletni bezpośredni kontakt"" - powiedziała Katarzyna Chałasińska-Macukow, rektor Uniwersytetu Warszawskiego, w którym prof. Kołakowski wykładał.

Sejm Rzeczypospolitej Polskiej uczcił minutą ciszy pamięć wielkiego Polaka, honorowego obywatela Radomia, w którym się urodził, doktora honoris causa kilku uniwersytetów oraz kawalera Orderu Orła Białego. ""Chciałbym prosić o chwilę refleksji, modlitwy za Leszka
Sejm uczcił pamięć profesora minutą ciszy
Kołakowskiego"" - powiedział przez rozpoczęciem piątkowego bloku głosowań Marszałek Sejmu Bronisław Komorowski."
train,"2005-08-17: Prezydent podpisał ustawę o emeryturach górniczych

Prezydent Rzeczypospolitej Polskiej Aleksander Kwaśniewski podpisał ustawę o zmianie ustawy o emeryturach i rentach z Funduszu Ubezpieczeń Społecznych oraz ustawę - Karta Nauczyciela. Nowelizacja ustawy została przyjęta przez Sejm 27 lipca, na ostatnim posiedzeniu tej kadencji. Dzień później Senat Rzeczypospolitej Polskiej przyjął tę ustawę bez poprawek.

Przyjęta nowelizacja ustawy wprowadza możliwość przejścia na emeryturę:

""""Podpisując ustawę Pan Prezydent uznał, że górnicy stanowią grupę społeczno-zawodową wykonującą pracę o szczególnej, najwyższej uciążliwości. Ich praca jest determinowana siłami natury i wykonywana w nieporównywalnych z innymi warunkach. Górnicy jako grupa zawodowa zasługują na preferencyjne potraktowanie."""" - czytamy w komunikacie Kancelarii Prezydenta.

5 sierpnia 2005 roku, Prezes Rady Ministrów Marek Belka zwrócił się do Prezydenta o zawetowanie ustawy. Ministerstwo Polityki Społecznej i Instytut Badań nad Gospodarką Rynkową przedstawiły wyliczenie, według którego łączne koszty wprowadzenia ustawy, w ciągu 15 lat wyniosą około 93,5 mld złotych. O odrzucenie nowelizacji zwrócili się do Prezydenta także przedstawiciele organizacji przedsiębiorców, m.in.: Polskiej Konfederacji Pracodawców Prywatnych ""Lewiatan"", Konfederacji Pracodawców Polskich oraz Krajowej Izby Gospodarczej.

O przyjęcie ustawy apelował Zarząd Krajowy Ogólnopolskiego Porozumienia Związków Zawodowych oraz NSZZ Solidarność."
train,"2007-08-31: Protest LPR przed kancelarią premiera

Przed gmachem kancelarii premiera trwa protest organizowany przez Ligę Polskich Rodzin. Zgromadzeni chcą zademonstrować przeciw, jak mówią, ""bezprawnemu zatrzymaniu"" Janusza Kaczmarka, Konrada Kornatowskiego i Jaromira Netzela.

""To przypomina mi czasy stalinowskie, gdy sąsiad na sąsiada coś złego powiedział i już go zabierano, tak rodziły się totalitaryzmy"" - stwierdził Roman Giertych. ""Trzeba zaprotestować i dlatego przyszłam"" - powiedziała reporterce TVN24 jedna z manifestujących.

Zgromadzeni trzymają transparenty, na których widnieją m.in. napisy: ""PiS - podsłuch i szantaż"" oraz ""PiS - pomówienia i spiski"". Lider LPR wyznał, że biało-czerwone miasteczko będzie przed Kancelarią Premiera aż do skutku. ""Rozbijamy namioty pod kancelarią premiera i będziemy tam dzień i noc, do skutku. Walczymy o wolną Polskę. Apeluję do mieszkańców Warszawy, by się do nas przyłączyli"" – zakończył Giertych.

Posłowie LPR będą prowadzić pod kancelarią ""poselskie dyżury"". Zapowiedzieli, że protest zostanie zakończony ""aż więźniowie polityczni IV RP zostaną uwolnieni"".

Wczoraj przed kancelarię przybyli również przeciwnicy LPR. Mieli m.in. transparenty z hasłami: ""Bosak, ratuj LPR, twój szef zwariował"", ""Giertych popiera politruka na premiera"". Zwolennicy LPR w kierunku kontrmanifestantów wołali: ""Oto zbrojne ramię PiS!""."
train,"2008-10-20: W Pakistanie zginęło 30 bojowników

Pakistańskie lotnictwo zbombardowało 19 października pozycje bojowników w pobliżu granicy z Afganistanem, zabijając ok. 30 rebeliantów.

Ok. 20 bojowników zginęło w czasie samego nalotu w Dolinie Swat na północnym zachodzie Pakistanu. Bomby spadły na skrytkę z amunicją, powodując rozległe szkody - poinformowało dowództwo. W pobliskim rejonie Bajur w nalocie śmierć poniosło następnych siedmiu ekstremistów, z kolei w walkach na lądzie - trzech. Walki wybuchły, kiedy posterunek rządowych sił bezpieczeństwa został zaatakowany przez bojowników.

Podobna sytyacja wydarzyła się 17 października. Wtedy w nalocie sił pakistańskich zginęło 60 bojowników.

Sytuacja w północno-zachodnim Pakistanie zaostrza się od kilku miesięcy. Stany Zjednoczone chcą, by Pakistan zdecydowanie rozprawił się z bojownikami talibskimi i związanymi z Al-Kaidą, których oskarżają o organizowanie ataków po obu stronach pakistańsko-afgańskiej granicy.
USA nawet samo wdało się w walkę z rebeliantami w wrześniu 2008 na terytorium Pakistanu, ale władze tego kraju nie zadowolone, naruszaniem granicy pakistańsko-afgańskiej wydały 22 września, rozkaz dla narodowych sił o zestrzelanie każdego amerykańskiego obiektu naruszającego przestrzeń powietrzną Pakistanu ."
train,"2009-03-19: Banici z Wiadomości24.pl uruchomili nowy serwis informacyjny - do.org.pl

18 marca po kilku miesiącach prac i dyskusji między osobami, które opuściły serwis wiadomości24.pl doszło do uruchomienia nowego serwisu zajmującego się dziennikarstwem obywatelskim: do.org.pl.

O godzinie 5.49 na forum banitów pojawił się wpis autorstwa Marka Bonarskiego (Bonara):

Natomiast po południu użytkownicy otrzymali informacją pocztą elektroniczną o uruchomieniu portalu:

Serwis uruchomiony został przez internautów, którzy mieli inną wizję dziennikarstwa obywatelskiego, niż osoby kierujące serwisem Wiadomości24.pl, należącym do medialnego potentata Polskapresse. Większość z nich była wcześniej mocno zaangażowana w rozwijanie idei DO właśnie w tym portalu. Ucieczka najbardziej zaangażowanych nastąpiła po tym, gdy w polityce portalu utrwaliła się wizja uwiarygadniania użytkownika przez konieczność zamieszczania własnego zdjęcia (jeden z użytkowników podmienił zdjęcia na awatar co doprowadziło do niemożności publikowania przez niego tekstów). Wymóg ten jednak w końcu został wycofany na prośbę użytkowników, aczkolwiek osoby, które publikują pod pseudonimem lub bez zdjęcia, mogą liczyć jedynie na publikację w dziale ""Moje Trzy Grosze"", który nie jest tym samym co serwis informacyjny oraz nie otrzymują żadnych przywilejów czy nagród. Paweł Nowacki, redaktor naczelny Wiadomosci24.pl na pytanie o komentarz do tego exodusu napisał, że ""kwestia wiarygodności autora tekstu jest bardzo ważna. Nadmienił, że
Dodał jednak, że cieszy się tym, iż te osoby nadal chcą informować innych. - W jakiś sposób będę im kibicował; naprawdę wiele pracy przed nimi - powiedział Nowacki.

Osoby, które odeszły z serwisu od razu przyjęły założenie, że nie zamierzają rezygnować z pisania. Dyskusje nad dalszym działaniem prowadzone były na forum o nazwie ""banici wiadomosci24.pl"".

Twórcy serwisu podkreślają, że są nastawieni na działanie non-profit. W regulaminie do.org.pl można przeczytać:

W Wiadomościach24.pl jeden z inicjatorów powstania serwisu, Maciek Lewandowski, postulował możliwość publikowania własnych prac przez autorów wraz z możliwością decydowania o licencji, na jakiej mogłyby być zamieszczane. Redakcja przystała tylko na jedną z licencji Creative Commons: cc-by-nc (bez możliwości komercyjnego wykorzystania) i to nie dla artykułów, a dla przypominających bardziej blogowe wpisy komentarzy w dziale ""Moje trzy grosze"" (jest to wydzielona część Serwisu, nie stanowiąca części Gazety). W serwisie do.org.pl użytkownik sam może decydować o kwestii licencji, czyli w pełni dysponuje własnymi prawami autorskimi, mogąc także pozwolić innym na wykorzystanie tekstu w sposób komercyjny, bądź nie czy też z możliwością lub bez możliwości modyfikacji (cc-by, cc-by-nc, cc-by-nd, cc-by-sa, cc-by-nc-nd, cc-by-nc-sa)

Do autorów serwisu napisał założyciel organizacji Creative Commons Lawrence Lessig.

Serwis do.org.pl testowany był przez kilka tygodni. Nie jest nastawiony na techniczną doskonałość, a na działanie zgodnie z ideami DO. Pierwszego dnia o godzinie 18.15 serwis miał już swoich 6 pierwszych autorów: annamotreanu, Asen, Marek Bonarski, Ewa Krzysiak, Maciej Lewandowski i Ossad."
train,"2009-01-24: Zakończył się 44. Arctic Lapland Rally: Sołowow dwudziesty, Räikkönen trzynasty

Zakończył się 44. Arctic Lapland Rally. Miejsca na podium zajęli Juha Salo (Mitsubishi), Kosti Katajamäki (Mitsubishi) i Jari Ketomaa (Subaru). Salo objął prowadzenie po OS 8 i ostatecznie wygrał połowę z dwunastu zaplanowanych odcinków specjalnych.

W imprezie po raz piąty udział brał Michał Sołowow, który wystartował Peugeotem 207 S2000. Polak zajął ostatecznie 20. miejsce w imprezie. Na wyniku zaważyła awaria, do której doszło podczas pierwszego sobotniego odcinka specjalnego. Załoga Cersanit Rally Team (pilotem Sołowowa był Maciej Baran) okazała się jednak najlepszą zagraniczną ekipą i zdołała wywalczyć kilka dobrych wyników oesowych: dwa drugie miejsca, jedno trzecie, szóste i ósme.

Gwiazdami tegorocznej edycji imprezy byli dwaj byli mistrzowie świata Formuły 1 z Finlandii - Mika Häkkinen i Kimi Räikkönen, którym towarzyszyli dwaj inni kierowcy z przeszłością w F1 - Jyrki Järvilehto oraz Mika Salo. Najlepszym z tego grona okazał się Järvilehto w Mitsubishi Lancer Evo IX, który był dziewiąty. Räikkönen, dla którego był to debiut w rajdach samochodowych, startując w Fiacie Punto Abarth S2000 zajął 13. miejsce, dwukrotnie uzyskując czwarty czas oesu. Häkkinen startował w tym rajdzie po raz czwarty i zajął w ostatecznej klasyfikacji 19. miejsce. Mika Salo wycofał się po ósmym odcinku z powodu awarii."
train,"2007-07-10: Czarnecki opuści Samoobronę?

Telewizja TVN24 poinformowała, że Samoobrona złoży wniosek o wydalenie Ryszarda Czarneckiego z partii.

Ryszard Czarnecki doniesienia komentuje następująco: ""Nie należy zwalczać poglądów innych niż swoje za pomocą wyrzucania z partii"".
Czarnecki powiedział także, że współczuje szefowi swojej partii, jeśli dla niego politycznym przeciwnikiem nie są liberałowie z PO lub SLD ale Czarnecki.
Eurodeputowany dodał też, iż ma nadzieję, że klub Samoobrony zagłosuje za pozostaniem partii w koalicji.

Tymczasem liderzy Samoobrony chcą, jedynie potwierdzenia poniedziałkowej decyzji prezydium, które zdecydowało wczoraj o opuszczeniu koalicji.

Ryszard Czarnecki wypowiedział się także na swoim blogu: ""Opuszczenie rządu przez drugą, co do wielkości partię koalicyjną niemal na pewno spowoduje nowe wybory. A w ich wyniku władze przejmą liberałowie (PO) i postkomuniści(SLD). I będą realizować program ""Polski Liberalnej"" a nie ""Polski solidarnej""""."
train,"Ruszyła sprzedaż biletów na festiwal Łódź Czterech Kultur

Od 13 sierpnia 2012 można kupować bilety na wydarzenia płatne odbywające się podczas festiwalu Łódź Czterech Kultur

Jak podają organizatorzy tylko 8 z 45 wydarzeń jest płatnych, a kwota maksymalna za udział we wszystkich płatnych wydarzeniach to 155 zł (ceny za poszczególne wydarzenia kształtują się od 15 do 30 zł). Bilety obowiązują m.in. na następujące wydarzenia: polską prapremierę oraz przedstawienie pt ""Hotel Savoy"", które odbędzie się w łódzkim hotelu Savoy.

Bilety można także nabyć na przedstawienie teatru Ateneum, które wystawi w Łodzi sztukę Merylin Mongoł w reżyserii Bogusława Lindy, koncert zespołu punkowego Minimal Compact oraz na koncert smyczkowy - kwartetu czterech kultur. Kwartet tworzą: Maciej Łabecki - I skrzypce (Polska), Max Simon - II skrzypce (Niemcy), Yuval Gotlibovich - altówka (Izrael) oraz Konstantin Manayev - wiolonczela (Rosja). Zagrają oni cztery utwory - czterech kompozytorów: V Kwartet smyczkowy Aleksandra Tansmana, I Kwartet smyczkowy Erwina Schulhoff, III Kwartet smyczkowy Grażyny Bacewicz oraz II Kwartet smyczkowy Mieczysława Weinberga."
train,"Sukces polskich astronomów

Zespół naukowców pod kierownictwem profesora Grzegorza Pietrzyńskiego z Obserwatorium Astronomicznego Uniwersytetu Warszawskiego wykonał pomiaru dokładnej odległości od Wielkiego Obłoku Magellana oddalonego od nas dokładnie o 162 tys. 980 lat świetlnych przy użyciu teleskopów z Obserwatorium ESO La Silla w Chile.

Odległość do tej galaktyki uznawana jest za wzorzec odległości we Wszechświecie, jako swoisty odpowiednik wzorca metra przechowywanego w Sèvres pod Paryżem. Astronomowie badając skalę Wszechświata najpierw mierzą odległości do bliskich obiektów, a następnie używając ich jako tzw. świec standardowych do ustalenia coraz dalszych obiektów kosmicznych np. kwazarów.
Nowe dokładne pomiary pozwolą na lepsze wyznaczenie stałej Hubble’a, a także zwiększą naszą wiedzę o tempie rozszerzania się Wszechświata i zrozumienia natury tajemniczej ciemnej energii, która stanowi aż 75 proc. masy Wszechświata, wywołuje przyspieszanie ekspansji Wszechświata oraz zdecyduje o jego przyszłym losie.

Wyniki badań zostały zaprezentowane w czasopiśmie Nature w artykule pt: “An eclipsing binary distance to the Large Magellanic Cloud accurate to 2 per cent” ."
train,"2006-02-14: ZIO: S. Fischer zdobywa złoto w sprincie biatlonowym

W konkurencji biatlonu mężczyzn odbył się sprint na 10 kilometrów. Do faworytów należał Norweg Ole Einar Bjoerndalen, ale trzykrotnie nie trafiając na strzelnicy, uplasował się dopiero na 12. miejscu. Najlepiej biegł oraz strzelał Niemiec Sven Fischer przybiegając na 8,2 sekundy przed drugim Norwegiem Halvardem Hanevoldem (zdobył wcześniej brązowy medal w wyścigu na 20 kilometrów). Brązowy medal wywalczył rodak Hanevolda, Frode Andresesn. Francuz Raphael Poiree, zajął 9. miejsce. Złoty medalista z biegu indywidualnego na 20 km, Michael Greis był 35.

Po raz kolejny startował Tomasz Sikora. Nie zaliczy on jednak i tej konkurencji do udanych. Dziś T. Sikora dwukrotnie nie trafiał, przez co musiał wykonać dwa razy rundę karną. Łącznie osiągnął dopiero 20. pozycję z czasem 27:54,3. Niewiele niżej był Wiesław Ziemianin, który ani razu nie chybiając przybiegł na 26. miejscu. Pozostali Polacy: Michał Piecha i Grzegorz Bodziana zajęli kolejno 66. i 69. miejsce."
train,"2005-09-20: Szymon Wiesenthal, działacz żydowski, zmarł w wieku 96 lat

Szymon Wiesenthal, żydowski działacz na rzecz ścigania nazistowskich zbrodniarzy oraz więzień obozu koncentracyjnego zmarł w poniedziałek rano w swoim domu w Wiedniu, w Austrii w wieku 96 lat.

Wiesenthal urodził się 31 grudnia 1908 roku w Buczaczu, w Austro-Węgrzech. Początkowo studiował na Politechnice Lwowskiej, jednak później przeniósł się do Pragi ze względu na nasilające się wystąpienia antyżydowskie. Potem osiedlił się w Polsce i został przymusowo skierowany do pracy w fabryce, kiedy wojska Związku Radzieckiego wkroczyły 17 września 1939 roku na ziemie Polski. W 1941 roku został złapany i wysłany kolejno do kilku obozów koncentracyjnych. Wolność odzyskał w 1945 roku dzięki wyzwoleniu obozu w Mauthausen przez Amerykanów.

W 1947 roku wraz z kilkunastoma ośrodkami naukowymi założył w Linzu (Austria) organizację Jewish Documentation Center. Jej zadaniem było gromadzenie dokumentacji dotyczącej zbrodni i zbrodniarzy wojennych. Wiesenthal przyczynił się do złapania i skazania 1100 nazistów."
train,"2007-05-10: Nowe plany co do przyszłości gimnazjum w Żelechowie

Na początku marca 2007 roku burmistrz Żelechowa Leonard Gula wystąpił z propozycją utworzenia w gminie Żelechów trzech zespołów szkół we wsiach: Goniwilk, Kębłów i Stefanów. Każdy taki zespół miałby składać się z gimnazjum i szkoły podstawowej. W budynku zmniejszonego gimnazjum w Żelechowie odbywałyby się także zajęcia klas 4., 5. i 6. szkoły podstawowej, a liceum odzyskałoby część pomieszczeń.

Jest to odpowiedź burmistrza na wieloletni problem lokalowy szkoły podstawowej w Żelechowie. Mianowicie podstawówka wynajmuje lokal należący do liceum ogólnokształcącego. Budynek powstał 1963 roku i dość szybko okazał się za duży dla szkoły średniej. Obecnie 700 m² z 1700 m² całkowitej powierzchni budynku zajmowanych jest przez liceum. Sytuacja taka nie sprawiała większych problemów do czasu kiedy obie szkoły zaczęły być zarządzane przez innych zwierzchników. Obecnie w liceum jest to powiat, a w podstawówce gmina. W liceum zajęcia odbywają się nawet na korytarzach, natomiast podstawówka opłaca 
koszty dzierżawy. Kolejnym problem jest niż demograficzny, który sprawił, że w małych wiejskich szkołach na terenie gminy Żelechów koszty kształcenia ucznia są zacznie wyższe niż subwencja oświatowa dla gminy. 

Pomysł powstał, aby uniknąć kosztów budowania nowej szkoły, które wyniosły by kilka milionów złotych. Wg burmistrza przyniesie to inne korzyści finansowe: spadną koszty dowozu gimnazjalistów do bliższych im szkół, spadną koszty czynszu w budynku liceum, w liczniejszych wiejskich szkołach koszty nauczania będą mniejsze. Innymi zaletami mają być: przybliżenie szkoły do ucznia i lepsza warunki wychowawcze w niewielkiej szkole. Z kolei nowe etaty dla nauczycieli mają zwiększyć ich zatrudnienie. Operacja ostatecznie ma być korzystna finansowo.

Jako wady projektu wymienia się niższy poziom kształcenia małych, wiejskich gimnazjów. Nauczyciele będą musieli jeździć między różnymi szkołami. Leonard Gula straszy możliwością wypowiedzenia umowy przez starostwo powiatowe, podczas gdy dyrektor liceum Teodora Kobielus twierdzi, że nie ma żadnego konfliktu między nią a dyrektorem podstawówki. Wicestarosta Marek Chciałowski także twierdzi, że nie ma planów wyrzucenia szkoły podstawowej. Pojawiają się także głosy jakoby Leonard Gula chciał, przy okazji przenosin, ukarać część nauczycieli, którzy stanęli w obronie zwolnionego przez burmistrza dyrektora gimnazjum Krzysztofa Ośkę.

W sprawie pojawił się także inny wątek, mianowicie Starostwo Powiatowe w Garwolinie poważnie rozważa możliwość utworzenia w Żelechowie gimnazjum powiatowego. W powiecie istnieje obecnie tylko jedno takie gimnazjum w Garwolinie i osiąga ono bardzo dobre wyniki. Gdyby szkoła podstawowa opuściła obecny budynek była by możliwość utworzenia takiej szkoły. Do połowy kwietnia 2007 roku sprawy nie udało się jednak sfinalizować.

Pomysł burmistrza będzie musiał być zaopiniowany przez siedlecką delegaturę Kuratorium Oświaty w Warszawie."
train,"2009-11-22: Rumunia: obywatele wybierają prezydenta i głosują w referendum

Od godziny 7:00 trwają w Rumunii wybory prezydenckie. Towarzyszy im kryzys polityczny, który powstał po uchwaleniu przez parlament wotum nieufności wobec gabinetu premiera Emila Boca.

Zamieszanie na rumuńskiej scenie politycznej pogłębiły dodatkowo kolejne próby utworzenia nowego rządu. Dodatkowo, wyborcy będą, w drodze referendum, rozstrzygać przy urnach w sprawie ograniczenia liczby parlamentarzystów z 471 do 300 oraz zniesienia wyższej izby parlamentu. Autorem tych propozycji jest urzędujący prezydent Traian Băsescu.

Do wyścigu o fotel prezydencki staje 12 kandydatów. Realną szansę na elekcję ma jednak tylko dwóch z nich - urzędujący prezydent Traian Băsescu, który reprezentuje centroprawicę oraz szef opozycyjnych socjaldemokratów - Mircea Geoană. Tematem przewodnim kampanii wyborczej była sytuacja gospodarcza Rumunii oraz sposoby zmagania się z kryzysem gospodarczym i jego skutkami. Według prognoz Międzynarodowego Funduszu Walutowego spadek PKB w 2009 może wynieść 8,5 procent.

Lokale wyborcze będą otwarte do godziny 21:00."
train,"2010-02-08: Chopin 2010 na orbicie okołoziemskiej

Dowódca załogi Endavour zabrał na pokład Międzynarodowej Stacji Kosmicznej kopię rękopisu Preludium A-dur op. 28 nr 7 Fryderyka Chopina oraz płytę z nagraniem utworów polskiego kompozytora w wykonaniu Karola Radziwonowicza i Orkiestry Sinfonia Viva.

Misją kieruje podpułkownik George David Zamka, który jest Amerykaninem polsko-kolumbijskiego pochodzenia.

Zamka po raz drugi promuje Polskę w kosmosie. W październiku 2007 roku poleciał na orbitę w misji STS-120, której członkiem był też inny astronauta polskiego pochodzenia Scott Edward Parazynski.
Wtedy umieścili na Międzynarodowej Stacji Kosmicznej emblemat 7 Eskadry Myśliwskiej im. Tadeusza Kościuszki z lat 1918-1925, walczącej podczas wojny polsko-ukraińskiej i wojny polsko-bolszewickiej, w której to eskadrze służyli m.in. ochotnicy amerykańscy.

Partytura utworu Fryderyka Chopina po powrocie na ziemię zostanie przekazana polskiemu Ministrowi Kultury i Dziedzictwa Narodowego przez astronautów w czasie ich pobytu w naszym kraju w maju tego roku."
train,"2007-01-24: Zmarła Krystyna Feldman

Dziś w swoim mieszkaniu na Poznańskich Ratajach zmarła wybitna polska aktorka Krystyna Feldman. Miała 86 lat - informację podała Dyrekcja Teatru Nowego w Poznaniu. Według not biograficznych Krystyna Feldman urodziła się w 1920, jednak dokumenty w posiadaniu których jest Teatr Narodowy świadczą o tym, że aktorka urodziła się cztery lata wcześniej. - Odmładzała się jak każda prawdziwa kobieta - podkreślił dyrektor sceny Janusz Wiśniewski. Jedną z ostatnich życzeń aktorki było pochowanie jej w kostiumie, w którym zagrała w czasie premiery monodramu opartego na autobiografii aktorki. Premiera ""I to mi zostało..."" odbyła się miesiąc temu. Autorka opowiadała w nim o swoim życiu. Życzenie pochówku w tym kostiumie przekazała swojej przyjaciółce garderobianej. - Oczywiście jej życzenie zostanie spełnione - powiedział dyrektor Janusz Wiśniewski.

Aktorka wielką popularność wśród widzów telewizji zdobyła rolą ""Babki"" w serialu ""Świat według Kiepskich"". Swój debiut w filmowej głównej roli Krystyna Feldman miała w filmie ""Mój Nikifor"". Za tą rolę otrzymała Złotego Lwa dla najlepszej aktorki na festiwalu filmowym w Gdyni w 2004 roku. Urodzona we Lwowie (matka śpiewaczka operowa, ojciec aktor) ukończyła Państwowy Instytut Sztuki Teatralnej w Warszawie. Debiutowała bardzo wcześnie, bo już w wieku 7 lat na deskach Teatru Miejskiego we Lwowie w bajce ""Kwiat Paproci"". Jej kariera rozkwitła po wojnie. Występowała w Katowicach, Łodzi i Szczecinie i do końca życia w Teatrze Nowym w Poznaniu. Uznawana za mistrzynię ról drugoplanowych zagrała w ponad 60 filmach. Do jej większych ról należą występy w takich produkcjach jak: ""Celuloza"" Jerzego Kawalerowicza z 1953 roku, ""Ubu król"", ""Stara Baśń"", ""Boże skrawki"", ""Lalka"" czy ""Pociąg do Hollywood""."
train,"2007-07-28: Premier wysłał list do Leppera o zrzeczenie się immunitetu

Jarosław Kaczyński w liście do Andrzeja Leppera nawołuje go do zrzeczenia się immunitetu i poddania śledztwu dotyczącemu tzw. afery gruntowej. Premier stwierdził, że jest to ""jedyna droga do szybkiego oczyszczenia się i wyjścia z kręgu podejrzenia"".

Premier napisał, że wzywanie Leppera do poparcia przez PiS wniosku o powołanie komisji śledczej ds. akcji CBA przyjął z „niepokojem”. Według niego jest to niezgodne z postulowanymi wcześniej „warunkami dobrego rządzenia”. Kaczyński twierdzi, że zachowanie Leppera spowodowane jest wyłącznie kierowaniem się przez niego osobistym interesem oraz dążeniem do niedopuszczenia wymiaru sprawiedliwości do podjęcia działań przeciw liderowi Samoobrony.
Na antenie TVN 24 Lepper mówił o sposobie dostarczenia listu: „Zadzwonił do mnie poseł Krzysztof Sikora, że premier przesłał do niego list, przywieźli specjalnie gońcy. W tym liście, w kilku zdaniach chwali mnie za pracę w ministerstwie rolnictwa, za kompetencję, ale proponuje, żebym ja zrzekł się immunitetu i było prowadzone śledztwo prokuratorskie (...).Co ma immunitet do tego śledztwa?”.

Lepper uważa, że premier powinien w końcu podjąć decyzję o zakończeniu koalicji. Nie sądzi jednak, by Kaczyński podjął decyzję do północy, jak wcześniej obiecywał.

""To jest sytuacja absurdalna, w której premier apeluje do przewodniczącego Leppera o zrzeczenie się immunitetu poselskiego w sytuacji, gdy nie ma wniosku o uchylenie tego immunitetu ze strony prokuratury"" - stwierdził Mateusz Piskorski, rzecznik Samoobrony, członek sejmowej komisji regulaminowej i spraw poselskich.

""Nie wiem, jaką wiedzę ma premier Kaczyński?"" ale list jest ""pewnego rodzaju pogróżkami skierowanymi pod adresem Andrzeja Leppera"" - powiedział Piskorski. 

Rzecznik Samoobrony potwierdza, że partia nie ma zamiaru odstąpić od żądań powołania komisji śledczej badającej działania CBA wobec Leppera. Uznał on dodatkowo, że PiS obawia się powołania tej komisji, gdyż mogłaby ona ujawnić naruszenia prawa oraz kompromitujące fakty dotyczące partii premiera."
train,"2008-03-25: Główny Inspektor Transportu Drogowego: na trasach więcej kontroli

Tomasz Połeć, Główny Inspektor Transportu Drogowego zapowiedział, że będzie zero tolerancji dla kierowców ciężarówek, którzy łamią przepisy drogowe.

""Na trasach ma być więcej kontroli - wymusza to między innymi unijne ustawodawstwo"" - powiedział Połeć

Mają w tym pomóc dodatkowe pieniądze, które w budżecie państwa znalazły się właśnie na działania Inspekcji Transportu Drogowego. Inspektorzy liczą także, że dzięki ich pracy, uda się skuteczniej zadbać o stan nawierzchni polskich dróg.

Na drogi wyjadą też inspektorzy na motocyklach. Będzie to zapobiegało sytuacjim kiedy to kierowcy powiadamiają się przez CB-radio o miejscach, w których ustawiają się auta inspekcji."
train,"2006-07-12: Niemieckie gazety: Jürgen Klinsmann zrezygnuje z roli trenera

Według dwóch niemieckich gazet, trener piłkarskiej reprezentacji Niemiec Jürgen Klinsmann zrezygnuje z roli selekcjonera.

O tym, że Klinsmann nie przedłuży kontraktu, poinformowały w swoich środowych wydaniach niemieckie gazety - ""Bild"" i ""Süddeutsche Zeitung"". We wtorek Klinsmann powiadomił o swojej decyzji szefa piłkarskiej federacji DFB Thoe Zwanzigera i kapitana reprezentacji Michaela Ballacka.

Rzecznik prasowy DFB potwierdził, że Jürgen Klinsmann kontaktował się z Zwanzigerem i Ballackiem, ale nie ujawnił, na jaki temat toczyła się rozmowa.

Niemieckie gazety doniosły, że następcą Klinsmanna może być jego asystent Joachim Loew.

Jürgen Klinsmann doprowadził reprezentację Niemiec do trzeciego miejsca na piłkarskich MŚ w 2006 roku. Po mistrzostwach zapowiedział, że wspólnie z rodziną zastanowi się nad swoją przyszłością w roli selekcjonera Niemiec. Trener na stałe mieszka wraz z rodziną w Kalifornii (Stany Zjednoczone)."
train,"2009-09-06: Ujazdowski kandydatem partii Polska XXI na prezydenta Polski?

Jak poinformował ""Wprost"", Kazimierz Michał Ujazdowski najprawdopodobniej będzie kandydatem partii Polska XXI na prezydenta Polski.

Dziennikarzom tygodnika anonimowa osoba z Polski XXI powiedziała: ""Dutkiewicz zrezygnował, Płażyński jest niezdecydowany i nawet gdyby się zgodził wystartować, nie mamy żadnej gwarancji, że by się nie wycofał. Za to Ujazdowski jest rozpoznawalny, ma duży dorobek i cieszy się szacunkiem wśród naszych członków"".

Sam Ujazdowski podkreślił, że decyzje zapadną na październikowym zjeździe tego ugrupowania.

Zdaniem ""Wprost"" jest jeszcze minimalna możliwość, że zamiast Ujazdowskiego wystartowałby - jako wspólny kandydat dwóch partii - Marek Jurek, szef Prawicy Rzeczpospolitej."
train,"2005-11-01: Formuła 1: Super Aguri F1 - jedenasta stajnia w Formule 1

Dzisiaj podczas konferencji prasowej Honda potwierdziła informacje o powstaniu nowej stajni Formuły 1. Założycielem i szefem zespołu Super Aguri F1 jest Aguri Suzuki. Stajnia kierowana będzie z Tokio, ale siedziba główna znajdować będzie się w odkupionych od firmy Menard Engineering budynkach należących niegdyś do zespołu Arrows, w Leafield (Wielka Brytania). W tej chwili nad projektem pracuje już 100 ludzi.

Plany związane z nową stajnią powstały już w lutym, ale kształtu nabrały dopiero we wrześniu. Dostarczaniem opon dla stajni zainteresowana jest firma Bridgestone, a silnik dostarczać będzie Honda. Zespół Aguri-Honda ma zostać przedstawiony w styczniu.

Potwierdzono także, że stajnia prowadzi rozmowy z Takumą Sato, który prawie na pewno będzie kierowcą numer 1 w japońskim zespole. Na drugiego kierowcę typuje się innego Japończyka - Kosuke Matsuura - lub kierowcę testowego zespołu British American Racing - Anthonego Davidsona

Ta wiadomość pochodzi z Serwisu Sportowego Formuła 1"
train,"2005-03-12: Czy urząd skarbowy dobierze się do kieszeni Allegrowiczów?

Jak poinformowała ""Gazeta Wyborcza"", urząd skarbowy ma w planach pobieranie podatku od przedmiotów sprzedawanych na aukcjach internetowych. Bartek Szambelan z serwisu aukcyjnego Allegro, jednego z najpopularniejszych w Polsce, powiedział, że zgłosiły się do nich urzędy skarbowe, które żądają przekazania informacji kontaktowych do sprzedających. Zagrożone są osoby, które sprzedają przedmioty za minimum 1000 zł. Wtedy fiskus sprawdza, czy zapłacono 2% podatku od czynności cywilnoprawnych.

Jednak to nie koniec kłopotów dla użytkowników tych serwisów. Fiskus atakuje także osoby, które sprzedają podobne, często powtarzalne przedmioty, czyli po prostu – użytkowników wystawiających aukcje wieloprzedmiotowe. Urzędnicy oskarżają takie osoby o nielegalną działalność gospodarczą i straszą sprawą karno-skarbową. W Łódzkiem takie wezwanie otrzymało już kilkaset osób.

Użytkownicy serwisów Allegro, Świstak, czy Aukcje24.pl zarabiają na aukcjach internetowych nawet kilkadziesiąt tysięcy złotych miesięcznie, importując towary niedostępne jeszcze w Polsce zza granicy i sprzedając je po wyższej cenie. Sąd może nałożyć na takie osoby kary pieniężne wynoszące od kilkuset do kilku milionów złotych – a w wypadku ich niezapłacenia, dana osoba może trafić do więzienia nawet na trzy lata."
train,"2009-10-27: Kraków: Piotr Macierzyński i Turniej Jednego Wiersza ""Pod Jaszczurami""

28 października w Krakowie, o godzinie 19.00, w położonym na rynku Klubie Pod Jaszczurami, odbędzie się Turniej Jednego Wiersza połączony z wieczorem autorskim Piotra Macierzyńskiego.

Według organizatorów, turniej nawiązuje do najstarszych tradycji spotkań poetyckich w Polsce, zapoczątkowanych w 1966 roku przez Krzysztofa Miklaszewskiego. W turnieju może uczestniczyć każdy, kto zaprezentuje publicznie, w obecności jury jeden wiersz własnego autorstwa. Autor zgłasza swoje uczestnictwo na godzinę przed Turniejem oraz przedkłada 3 egzemplarze proponowanego wiersza.

Gość wieczoru, Piotr Macierzyński jest poetą publikującym między innymi w ""Kulturze"", ""Przeglądzie Artystyczno-Literackim"" i ""Kwartalniku Artystycznym"". Jest laureatem ogólnopolskich konkursów literackich, między innymi: im. Haliny Poświatowskiej, Marka Hłaski, Stanisława Grochowiaka, Rafała Wojaczka, Edwarda Stachury."
train,"Zamieszki w Tunezji: są ofiary śmiertelne, prezydent uciekł z kraju

W Tunezji trwają już niemal miesiąc zamieszki. Na ulicach rozlewa się krew. Wszystko przez złej sytuacji gospodarczej w kraju, bezrobociu, braku swobód obywatelskich i długoletniej autorytarnej władzy Zin Al-Abidina Ben Alego, który 14 stycznia uciekł z kraju.

Wczoraj rządzący od 23 lat Zin Al-Abidin Ben Ali wyjechał do Arabii Saudyjskiej. Wcześniej zdążył zdymisjonować premiera Mohameda Ghannouchiego, który jednak pod nieobecność prezydenta, zaczął pełnić obowiązki prezydenta. Jednak dziś Rada Konstytucyjna ogłosiła przewodniczącego Izby Deputowanych Fouada Mebazaâ'e, zgodnie z konstytucją pełniącym obowiązki szefa państwa, po tym jak poprzedniego dnia prezydent Zin Al-Abidin Ben Ali zrezygnował z władzy.
12 stycznia na ulice Tunisu wprowadzono wojsko oraz ustanowiono godzinę policyjną od 20 do 6 rano. Jeszcze wówczas prezydent zdymisjonował ministra spaw wewnętrznych, a następnego dnia zadeklarował nieubieganie się o następną kadencję na stanowisku szefa państwa w 2014 roku. Dwa dni później w dniu ucieczki Ben Alego w Tunezji wprowadzono stan wyjątkowy z godziną policyjną obowiązującą od 17 do 6 rano. Zakazano zgromadzeń w związku z antyrządowymi zamieszkami.

W nocy z 14 na 15 stycznia po ucieczce prezydenta w stolicy kraju, Tunisie panował chaos, w mieście działały uzbrojone grupy szabrowników zastraszających cywilów, którzy wznosili barykady, broniąc się przed przestępcami. Oddawano w nocy strzały, niektóre budynki stały w ogniu, w tym supermarkety, a także główny dworzec kolejowy. Nad miastem latały helikoptery z włączonymi reflektorami, patrolujące miasto, a wojsko ochraniało budynki publiczne. Na lotnisku w Tunisie pojawiły się czołgi, zamknięto przestrzeń lotniczą. Rano 15 stycznia ze śmigłowców wysadzano żołnierzy, którzy mieli zaprowadzić porządek w mieście.
Mohamed Ghannouchi obiecał przywrócenie porządku. Poradził też mieszkańcom stolicy, by organizowali się w grupy i razem strzegli swojego dobytku. Ghannouchi za prezydentury Ben Alego był przez ponad 11 lat premierem, należał więc do obozu prezydenta, nie wiadomo dlatego czy zostanie zaaprobowany przez demonstrantów. Ghannouchi w przemówieniu telewizyjnym zapowiedział, iż 15 stycznia spotka się z przedstawicielami partii politycznych w celu stworzenia koalicji rządowej.

W południe 15 stycznia nadeszły informacje o pożarze więzienia w Monastyrze - mowa jest o dziesiątkach ofiar oraz licznych ucieczkach więźniów.

W 2009 w Tunezji miały miejsce wybory generalne, które zdecydowanie z poparciem 89,62%, wygrał Ben Ali, a jego partia Zgromadzenie Demokratyczno-Konstytucyjne zdobyła większość miejsc w parlamencie.

Tysiące ludzi wyszło na ulice z powodu wysokich cen, inflacji i bezrobocia. Początkiem wystąpień była próba samospalenia się przez bezrobotnego absolwenta studiów Mohammeda Bouaziziego w mieście Sidi Bouzid 17 grudnia 2010 roku, a powodem było zarekwirowanie przez policję jego straganu, na którym handlował nielegalnie owocami. Jego próba samobójcza miała być protestem przeciwko brakowi możliwości znalezienia pracy. 28 grudnia 2010 roku protesty ze śródlądowej części kraju przeniosły się na wybrzeże i dotarły do Tunisu. Przez niemal miesiąc policja starała się tłumić zamieszki. Według różnych szacunków zginęło od 26 do około 60 osób."
train,"2010-04-05: Discovery z Leonardo gotowy do startu

Trwają przygotowania do startu promu kosmicznego Discovery.
Celem misji STS-131 jest dostarczenie na Międzynarodową Stację Kosmiczną (ISS) i rozładunek modułu zaopatrzeniowego Leonardo. Siedmioosobowa załoga ma ze sobą zabrać ponad siedem ton zapasów, jedzenia, sprzętu laboratoryjnego i części zamiennych.

Start promu kosmicznego Discovery ma odbyć się dzisiaj w poniedziałek, 5 kwietnia 2010 rano 12:21 naszego czasu polskiego (CEST), czyli 6:21 rano czasu miejscowego (EDT) - potwierdziła NASA.

Misja STS-131 promu Discovery będzie drugim lotem wahadłowców w tym roku. Załoga ma spędzić na orbicie 13 dni.

Misją STS-131 dowodzi Alan Poindexter. Pilotem jest James Dutton, a specjalistami misji: Dorothy Metcalf-Lindenburger, Stephanie Wilson, Naoko Yamazaki i astronauci, którzy wyjdą w przestrzeń, Richard Mastracchio i Clayton Anderson. Na promie są trzy panie a czwarta jest na stacji co stanowi rekord w historii lotów wahadłowców na stację ISS.

W ładowni promu znajduje się moduł zaopatrzeniowy ""Leonardo"". Po dotarciu wahadłowca do Stacji, zostanie on wyjęty z ładowni promu i połączony z ISS. Astronauci rozpakują go, po czym ponownie zostanie umieszczony w ładowni.

Leonardo to jeden z trzech Wielofunkcyjnych Modułów Logistycznych (MPLM z ang. Multi-Purpose Logistics Module). Dwa pozostałe z trójki bliźniaczych modułów to Raffaello i Donatello. Wszystkie służą do przenoszenia ładunku na i z ISS. Moduł jest wynoszony na orbitę w ładowni promu kosmicznego i następnie na czas trwania misji zostaje przyłączony do jednego z wolnych węzłów cumowniczych Stacji Kosmicznej. Po dokowaniu wyładowywane są z niego narzędzia i sprzęt potrzebny na stacji, a umieszczane w nim zużyte elementy stacji i odpadki. Na koniec misji moduł powraca do ładowni wahadłowca, po czym wraca na Ziemię.

Dla misji STS-131 zaplanowane są 3 spacery kosmiczne (EVA). Misja zaplanowana jest na 13 dni.

NASA pracuje obecnie nad nowym typem promu. Nowy pojazd Orion zastąpi wysłużone wahadłowce.

Jak zwykle start i przebieg misji będzie transmitowany i relacjonowany ""na żywo"" (online) przez Internet poprzez telewizję internetową za pośrednictwem NASA_TV.

Galeria i ciekawostki.

Dzień 5 kwietnia 2010 będzie historyczny dla rozwoju kosmonautyki. Tego dnia w kosmosie jednocześnie były 4 kobiety. Jest to dotychczasowy rekord. Oto te panie:"
train,"Inowrocław: Brendan Perry wystąpi na Ino-Rock Festival 2011

Czwarta edycja Ino-Rock Festival odbędzie się w tym 10 września 2011 w Teatrze Letnim w Parku Solankowym Inowrocławiu.

Jego główną gwiazdą będzie Brendan Perry - brytyjski kompozytor, wokalista i multiinstrumentalista, znany przede wszystkim z grupy Dead Can Dance, z którą nagrywał i koncertował przez wiele lat. Nagrał również dwa solowe albumy: ""Eye of the Hunter"" z 1999 roku i ""Ark"", który ukazał się w roku 2010.

Poza nim na festiwalu wystąpią Pain of Salvation - istniejąca od 1984 roku szwedzka grupa grająca progresywny metal, Wolf People - mało jeszcze znana grupa z Bedfordshire, której muzyka nawiązuje nieco do psychodelicznego rocka lat 60. poprzedniego wieku oraz Lebowski, polski zespół grający szeroko rozumianą ""muzykę progresywną"" - jak można przeczytać na ich stronie internetowej.

Festiwal rozpocznie się o 17.00."
train,"2008-01-22: ""Plus Minus"" zmienia prowadzących

Emitowany w TVP Info magazyn Plus Minus, skierowany do widzów zainteresowanych gospodarką polską, światową oraz swoimi finansami, ma nowych prowadzących.

We wtorek, 22 stycznia 2008 roku, wydanie magazynu ekonomicznego ""Plus Minus"" (TVP Info, godz. 17.15) po raz pierwszy poprowadzi Agnieszka Witkowicz, która jest związana z Radiem TOK FM. Z kolei w czwartek, 24 stycznia do grona prezenterów dołączy także Sebastian Augustyniak, wydawca i dziennikarz, który w programie ""Plus Minus"" pracuje już od blisko 3 lat. Widzowie nie rozstaną się z dotychczasowym prowadzącym Dariuszem Łukawskim.

Autorem programu i głównym prowadzącym do września 2006 r. był Tadeusz Mosz. Po obecnej zmianie prowadzących z programu odejdzie Agata Konarska."
train,"2008-06-10: Sąd Najwyższy uchylił areszt dla części żołnierzy zatrzymanych w sprawie tragedii w Nangar Khel

Sąd Najwyższy ogłosił dzisiaj swoją decyzję w sprawie aresztu dla podporucznika Łukasza B., chorąży Andrzej O. ,plutonowy Tomasz B. i kapitana Olgierda C. Podejrzani są oni w sprawie ostrzału afgańskiej wioski Nangar Khel. Adwokaci żołnierzy wnioskowali o wypuszczenie ich aresztu. Podejrzani znaleźli się w areszcie zgodnie z decyzją prokuratury, która stwierdziła, że istnieje możliwość utrudniania śledztwa. Zgodnie z decyzją sądu żołnierze zostaną niezwłocznie wypuszczeni, jednak będą musieli zgłaszać się raz w tygodniu w jednostce. Zastosowano również dozór przełożonych oraz zawieszenie w służbie. W sprawie Olgierda C. sąd uznał, że ""Są realne przesłanki uzasadniające sens stawianych zarzutów, ale nie ma obawy matactwa w toczącym się śledztwie i nie ma realnej obawy, że Olgierd C. ucieknie, dlatego środki zapobiegawcze są wystarczające"".

Już miesiąc temu Wojskowy Sąd Okręgowy w Warszawie uchylił areszt dla starszego szeregowego Jacek J., Robert B. i Damian L. Sąd uznał wtedy, że wykonywali rozkazy przełożonych, a kara, którą są zagrożeni nie jest tak wysoka, by podjąć ryzyko ucieczki.

Do ostrzału afgańskiej wioski doszło w sierpniu ubiegłego roku. Na miejscu zginęło 6 cywilów. Podejrzanych w tej sprawie jest 7 żołnierzy z 18. z Bielskiego Batalionu Desantowo-Szturmowego.

16 sierpnia 2007 roku polscy żołnierze ostrzelali wioskę Nangal Khel z wielokalibrowego karabinu maszynowego, a następnie granatami moździerzowymi kalibru 60mm. Zginęło sześciu cywilów, wśród rannych były kobiety i dzieci, w tym trzy okaleczone trwale."
train,"2009-08-23: Konflikty w Afryce: bieżąca sytuacja

Czarny Ląd to kontynent, który jest pogrążony w największej ilości konfliktów, m.in. plemiennych i religijnych. Terroryzm i ciągłe walki polityczne wyrażane przez częste przewroty wojskowe to codzienność wielu państw afrykańskich. Niepokoje trwają nieprzerwanie od czasów dekolonizacji, czyli uniezależnienia się afrykańskich narodów od potęg kolonialnych. Poniżej przedstawiamy krótki zarys historyczny oraz sytuację obecną krajów, w których toczą się różnego rodzaju konflikty.

Czad.

Czad ogłosił niepodległość, uwalniając się od kolonialnej zależności Francji w 1960 roku. Historia niepodległego Czadu pełna jest walk i przewrotów. W 1965 wybuchła wojna domowa, której początek dało powstanie muzułmanów w północnej części kraju. Powstańców wspierała Libia, która zajęła część Czadu, tzw. strefę Aozou. W 1975 został zamordowany podczas przewrotu wojskowego pierwszy prezydent niepodległego Czadu François Tombalbaye. Sytuację w swojej byłej kolonii śledziła z uwagą Francja, która uczestniczyła w procesie pokojowym. W 1989 podpisano porozumienie z Libią, a rok później władzę w kraju przejął Patriotyczny Ruch Ocalenia. W 1996 wojna domowa ostatecznie się zakończyła, przyjęto nową konstytucję, a nowym prezydentem został wybrany Idriss Déby.

W 2005 roku wybuchła kolejna wojna domowa, która momentami przekształciła się w konflikt między Czadem a Sudanem. W czasie wybuchu wojny między dwoma sąsiadami, państwa te zmagały się z rebeliantami. Czad oskarżył Sudan o wspieranie czadyjskich rebeliantów. Podobne oskarżenia wysuwa Sudan, który twierdzi, iż Czad angażuje się w konflikt w Darfurze. W wyniku fatalnych relacji między państwami 23 grudnia 2005 Czad wypowiedział Sudanowi wojnę, która formalnie zakończyła się zawarciem pokoju w Dakarze 13 marca 2008. Jeszcze w marcu 2008 obie strony oskarżały siebie o łamanie zasad pokoju.

10 maja 2008 doszło do szturmu stolicy Sudanu, Chartumu, przez rebeliantów z Darfuru. Prezydent Sudanu Omar al-Baszir oskarżył Czad o wspieranie rebelii podczas tego ataku. Skutkiem tego było ponowne zerwanie przez Sudan stosunków dyplomatycznych z Czadem 11 maja 2008 roku.

Niepokoje w Czadzie, doprowadziły do wprowadzenia tam sił pokojowych UE-EUROFOR, w tym polskiego kontyngentu. 15 marca 2009 roczną misję zakończyły unijne siły EUROFOR, które przekazały misję stabilizacji kontyngentowi Narodów Zjednoczonych MINURCAT, w skład których weszły kraje afrykańskie oraz Nepal.

W maju 2009 doszło do kolejnej ofensywy rebeliantów, tym razem z ugrupowania Unii Siły Oporu. 7 maja na wchodzie Czadu pod miejscowością Am-Dam czadyjscy rebelianci stoczyli zbrojną potyczkę z wojskami rządowymi. Poległo 125 powstańców i 21 żołnierzy wojsk rządowych. Do bitwy doszło, gdy bojówki maszerowały na stolicę Czadu - Ndżamenę. Następnie bojowników Unii Siły Oporu - organizacji rebelianckiej powstałej w styczniu 2009 - wypchnięto z Czadu do Sudanu. 13, 15 i 16 maja Czad dokonał nalotów na terytorium Sudanu, gdzie ukrywać się mieli rebelianci. Oba kraje stanęły wtedy na progu wojny. Wtedy Ndżamena zrezygnowała z nalotów, a Unia Siły Oporu nie podjęła dalszych ataków.

Demokratyczna Republika Konga.

Demokratyczna Republika Konga to była kolonia belgijska, która usamodzielniła się w 1960 roku. Natychmiast po tym wybuchła tam wojna domowa, a bogate w surowce mineralne prowincji Katangi i Kasai dokonały secesji. Walki pochłonęły życie około miliona osób. Następnie w latach 1971-1997 pod rządami prezydenta Mobutu Sese Seko, który doszedł do władzy w wyniku puczu z 1965 roku, państwo nazywało się Zair. W latach 1996–1998 doszło do pierwszej wojny domowej w DRK. Wówczas Seko został obalony, a do władzy doszedł Laurent-Désiré Kabila. Wojna pochłonęła życie 200 tys. ludzi. W latach 1998-2003 toczyła się druga wojna kongijska, zwana wojną afrykańska, ponieważ DRK walczyła razem z Namibią, Zimbabwe, Angolą i Czadem przeciwko Ugandzie, Rwandzie i Burundi. Jednak w wojnie walczyły bojówki, które głownie plądrowały wioski i mordowały niewinnych ludzi. W wojnie naprzeciw siebie stanęły po raz kolejny plemiona Tutsi (walczący po stronie Ugandy) i Hutu (walczący po stronie DRK), które dokonały ludobójstwa w Rwandzie w 1994 roku. 16 stycznia 2001 roku zginął Laurent Kabila, którego następcą został jego syn Joseph Kabila. W wojnie zginęło ok. 4 mln ludzi.

Od 2004 roku w prowincji Kiwu toczy się kolejny konflikt między Tutsi, a Hutu. 25 października 2008 rozpoczęła się ofensywa Laurenta Nkundy, dowódcy Narodowego Kongresu Obrony Ludu, który składa się z bojowników Tutsi, przeciwko rządowi w Kinszasie. Nkunda został aresztowany 22 stycznia 2009 w Rwandzie, co doprowadziło do podpisania pokoju 23 maja 2009. W styczniu 2009 wojska Rwandy wkroczyły na teren DRK, zresztą za zgodą Kinszasy. Inwazja nastąpiła po to, by zniszczyć bazy rebeliantów Hutu z ugrupowania FLDR.

Wkroczenie wojsk Rwandy za zgodą Kinszasy komplikuje sytuację w w kongijskiej prowincji Kiwu, bowiem rząd Rwandy oskarżany jest przez DRK o wspieranie finansowe Narodowego Kongresu Obrony Ludu Nkundy. Co więcej, przyjazne rządowi w Kinszasie formacje Mai Mai walczyły razem z bojownikami FLDR, zwalczane przez rząd Rwandy, walczyły przeciwko bojówkom Nkundy, uważanego za terrorystę przez rząd Demokratycznej Republiki Konga. Nkunda oskarża rwandyjskich rebeliantów o mordowanie członków plemienia Tutsi. Jakby tego było mało rząd DRK razem z siłami ugandyjskimi walczył w prowincji Garamba przeciwko ugandyjskim ugrupowaniom wojskowym.

Wbrew pozorom ogłoszenie sukcesu operacji przez Rwandę 25 lutego 2009 i podpisanie pokoju w Kiwu 23 marca, nie przyniosło pokoju w tamtejszej prowincji. Hutu nadal dokonuje mordów na Tutsi. Przykładem może być 14 maja, kiedy bojówki Demokratycznych Sił Wyzwoleńczych Rwandy (FDLR) dokonały masakry w miejscowości Ekingi oraz w wiosce Busurungi w prowincji Kiwu. Wówczas zamordowano ok. 100 cywilów. Z powodu ciągłych niepokojów w regionie oraz nasilających się walk doszło do masowych ucieczek ludności cywilnej. Szacuje się, że swoje domostwa opuściło ok. 800 tys. osób. Uciekinierom brakuje wody, żywności i leków, co powoduje wzrost ryzyka wybuchu epidemii.

Wojny w DRK pochłonęły życie ok. 5,5 mln ludzi. Jest to najkrwawszy konflikt na świecie od zakończenia II wojny światowej.

Madagaskar.

W 2009 roku Madagaskar został owładnięty poważnym konfliktem politycznym. Seria protestów społecznych i politycznych wybuchła 26 stycznia 2009 i była organizowana przez opozycję pod przewodnictwem mera Antananarywy, Andry'ego Rajoeliny, przeciwko władzy prezydenta, Marca Ravalomanany. Powodem protestów było zamknięcie przez prezydenta jednej z prywatnych stacji telewizyjnych w grudniu 2008, usunięcie Rajoeliny z funkcji mera stolicy w lutym 2009 oraz oskarżenia o defraudację pieniędzy i wprowadzanie rządów dyktatorskich. Protesty i zamieszki społeczne spowodowały śmierć co najmniej 135 osób.

31 stycznia Andry Rajoelina ogłosił przejęcie władzy w kraju. 3 lutego Rajoelina został odwołany ze stanowiska mera Antananarywy przez administrację prezydenta. 7 lutego został powołany rząd tymczasowy. 8 marca miał miejsce bunt żołnierzy przeciw rozkazom rządu. 16 marca odbył się wojskowy zamach stanu, w wyniku którego Marc Ravalomanana zrezygnował z władzy na rzecz Andry'ego Rajoeliny, który został zaprzysiężony na prezydenta Wysokiej Władzy Przejściowej 4 dni później. Po tym wydarzeniu w kraju wybuchły demonstracje zwolenników obalonego prezydenta Ravalomanany przeciw nowej władzy. 3 czerwca Marc Ravalomanana skazany został na karę więzienia i grzywny za nadużycia przy wydatkowaniu państwowych funduszy. 9 sierpnia odbyło się ostatecznego porozumienia o utworzeniu władz przejściowych i organizacji nowych wyborów w ciągu 15 miesięcy w czasie negocjacji czterech prezydentów Madagaskaru pod międzynarodową egidą w Mozambiku.

Maghreb.

Afryka nie jest wolna od terroryzmu. To niepokojące zjawisko występuje w krajach Maghrebu Afryki północno-zachodniej, oraz w Nigrze i Mali. Al-Kaida swoje wpływy ma tam od czasu ataku na World Trade Center. Maghreb jest stale nękany przez ataki rebeliantów, zamachy bombowe, zasadzki na służby bezpieczeństwa, a także porwania. Główną rolę odgrywa tam terrorystyczna organizacja powiązana z Al-Kaidą - Islamski Maghreb. Konflikt jest kontynuacją algierskiej wojny domowej, który zakończyła się w 2002 r. Od tego czasu rebelianci zaprzyjaźnieni z Islamskim Maghrebem rozprzestrzenili swoje wpływy na sąsiednie kraje.

Od 2008 roku aktywność terrorystów w Afryce Północnej wyraźnie spadła. Ich afrykańskim bastionem staje się obecnie Somalia. Jednak nie oznacza to, iż ten rejon świata jest wolny od długiego konfliktu. Przykładowo Rajd Dakar 2008 nie odbył się w Afryce ze względu na groźby przeprowadzenia ataków terrorystycznych na zawodników przejeżdżających przez pustynię. W tym roku Islamski Maghreb 22 stycznia porwał w Nigrze 4 europejskich turystów, w tym jednego, Brytyjczyka, zamordowano 31 maja. 17 czerwca terroryści w zastawionej pułapce na konwój wojskowy zabili 24 osoby, w tym 18 mundurowych. Ostatnim aktem przemocy ze strony rebeliantów było zaatakowanie 30 lipca kolejnego konwoju i w efekcie zabiciu 11 ochroniarzy.

Niger.

Niger jest pogrążony w kolejnej wojnie z Tuaregami, którzy oskarżani są o współpracę z Islamskim Maghrebem. W kraju panuje także kryzys polityczny.

Rozwiązaniu problemu tuaregijskiego na pewno nie pomaga kryzys polityczny i konstytucyjny, który nastąpił w Nigrze. Nigryjski prezydent Tandja Mamadou, chce wydłużyć kadencję prezydenta o kolejne 3 lata, a także opracować projekt zmiany konstytucji, znoszącej m.in. limit kadencji prezydenckich. W związku z tym prezydent rozporządził przeprowadzenie referendum ogólnonarodowego, które zarówno parlament jak i Sąd Konstytucyjny uznał za sprzeczne z prawem. Mimo to Mamadou nie zrezygnował z swoich ambicji i rozwiązał parlament, a później rząd. Doprowadzając do przeprowadzenia referendum 4 sierpnia, dopiął swego, ponieważ 92% społeczeństwa opowiedziało się za wydłużeniem kadencji prezydenta o 3 lata oraz zmianą w tym czasie konstytucji. 18 sierpnia 2009 poprawki do konstytucji weszły w życie. Wydarzeniom w Nigrze towarzyszą masowe protesty społeczne i potępienie ze strony części społeczności międzynarodowej.

Nigeria.

Obecnie Nigeria prowadzi dwa konflikty. Na południu kraju toczy konflikt w Delcie Nigru, z kolei na północy wybuchł konflikt o podłożu etniczno-religijnym.

Armia nigeryjska prowadzi walki z naftowymi rebeliantami skupionymi głównie wokół ugrupowania MEND (Ruch na Rzecz Wyzwolenia Delty Nigru). Tamtejsi rebelianci domagają się większych dochodów z wydobycia ropy naftowej oraz sprzeciwiają się, ich zdaniem, rabunkowej gospodarce prowadzonej przez koncerny naftowe, która ma prowadzić do fatalnych skutków ekologicznych w regionie. Ataki na instalacje naftowe zagranicznych koncernów trwają od 2004 roku. Oprócz ataków na instalacje naftowe rebelianci porywają dla okupu pracowników firm naftowych (do 2008 roku porwano około dwustu – większość wypuszczono po zapłaceniu okupu, wśród nich było także kilku Polaków). Atakom motywowanym politycznie towarzyszy także rozkwit piractwa i fala przemocy na tle rabunkowym, która rozprzestrzenia się również poza terytorium Nigerii. Konflikt ten ma fatalne skutki dla światowego rynku ropy naftowej. Np. po wojnie naftowej toczonej w dniach 14–21 września 2008 wydobycie ropy naftowej w Delcie Nigru spadło o 600 tys. baryłek dziennie. Skutki tego widoczne były na światowych rynkach. Z powodu nieustannego od 2006 roku kryzysu wydobycie ropy naftowej w Nigerii spadło z 2,5 mln baryłek dziennie do 2,1 mln baryłek. W efekcie Nigeria przestała być liderem w produkcji ropy naftowej w Afryce, stała się nim Angola. Niestabilność w regionie delty jest jednym z czynników prowadzących do wzrostu cen ropy naftowej. Na ciągłe ataki rebeliantów, armia nigeryjska odpowiedziała 15 maja rozpoczynając ofensywę, która doprowadziła do ogłoszenia 15 lipca przez rebeliantów 60-dniowego rozejmu.

Pokój nie zagościł w Nigerii na długo i nie bynajmniej za sprawą MEND-u. Na północy kraju 26 lipca wybuchł konflikt o podłożu etniczno-religijnym. W trakcie działań islamiści z ugrupowania ugrupowaniu Boko Haram zniszczyli przynajmniej 6 kościołów, a tysiące chrześcijan uciekło przed agresorami. Natychmiastowa odpowiedź armii rządowej doprowadziła do 600 zabitych po stronie rebeliantów.

Somalia.

Somalia jest pogrążona w wojnie domowej od 1991 roku, kiedy to obalono Saida Barre, dyktatora sprawującego władzę przez ponad 20 lat. Kraj od tego czasu jest w pogrążony w chaosie, co sprzyja przenikaniu i zadamawianiu się terroryzmu. Somalia nie posiada od tego czasu efektywnego rządu, ani władzy centralnej. Czynniki te wpłynęły na rozkwit piractwa na wodach somalijskich.

Na początku lat 90. ONZ podjęło kilka misji zaprowadzenia porządku w kraju. Najsłynniejsza akcją była nieporadna amerykańska operacja w Mogadiszu w 1993 roku. Zwycięski przywódca Somalii Mohamed Farrah Aidid wdał się w kolejne wojny watażków, tracąc życie w potyczce w Mogadiszu w 1996 roku. W kolejnych latach kilka regionów somalijskich proklamowało niepodległość. Wśród nich był Somaliland, Putland, Galmudung.

W 2006 roku doszło do interwencji wojsk Etiopii. Mimo to Unia Trybunałów Islamskich obaliła Abdullahi'ego Yusufa. 31 stycznia 2009 urząd prezydenta Somalii objął Sharif Sheikh Ahmed po wygranych wyborach prezydenckich. Ahmed wywodzi się z Unii Trybunałów Islamskich, która walczyła przez 3 lata z wojskami prezydenta Abdullahi'ego Yusufa, który podał się do dymisji 28 grudnia 2008. Następnie wojska etiopskie wspomagające Yufusa wycofały się w styczniu 2009.

8 lutego 2009 cztery grupy islamistów wspomagające Unię Trybunałów w walce z Yusufą, połączyły się i sformowały organizację nazwaną Hizbul Islam. Celem powstałej organizacji była walka z nowym rządem Sharifa Ahmeda. 8 lutego 2009 roku Hizbul Islam wypowiedział wojnę rządowi Ahmeda oraz siłom pokojowym Unii Afrykańskiej. Do wojny dołączyły się formacje Al-Shaabab, które na polecenie Al-Kaidy mają na celu obalenie Ahmeda.

7 maja 2009 rebelianci zainicjowali wielką ofensywę w Mogadiszu i centralnej Somalii, zajmując tam większość miast. Obecnie ciężkie walki z szebabami w centralnej części kraju toczą, lojalne prezydentowi Ahmedowi, bojówki Ahlus Sunnah Wal Jamaah. Natomiast armia somalijska i Unia Afrykańska odpiera ciągłe ataki rebeliantów w Mogadiszu.

Sudan.

Sudan jest pogrążony w konflikcie między południem, a północą kraju. Północ kraju zamieszkują Arabowie, natomiast południe - chrześcijańsko-animistyczna ludność murzyńska. Coraz większe napięcia przyczyniły się do wybuchu I wojny domowej jeszcze za brytyjskiej administracji w 1955 roku. Rok później Sudan proklamował niepodległość. Rebelia południa trwała, aż do 1972 roku. Kolejnym czynnikiem konfliktogennym jest nierównomierne występowanie zasobów naturalnych w Sudanie, w którym to właśnie na południu istnieją znaczne zasoby ropy naftowej. Przychody ze sprzedaży ropy stanowią około 70% eksportu w Sudanie. W latach 1983-2005 trwała druga wojna domowa w Sudanie.

W 2003 w zachodniej prowincji kraju – Darfurze, rozpoczął się kolejny epizod walk w Sudanie. Istota spięcia sprowadza się do walk między arabskimi wojownikami Dżandżawidami, a niearabskimi mieszkańcami tego rejonu. Po stronie ludności murzyńskiej, z Dżandżawidami walczą Ludowa Armia Wyzwolenia Sudanu oraz Ruch Sprawiedliwości i Równości. Starcia nasiliły się w 2004 roku. Konflikt ze względu na dużą liczbę ofiar zwłaszcza po stronie ludności murzyńskiej i ilość uchodźców zmuszonych do opuszczenia domów jest przez część organizacji humanitarnych określany jako ludobójstwo i czystki etniczne. Konflikt w Darfurze powoduje masową emigrację ludności do Czadu. Właśnie ten kraj jest posądzany o sponsoring darfurskich rebeliantów, co doprowadziło w 2005 do wybuchu wojny między sąsiadami. 12 listopada 2008 prezydent Sudanu Omar al-Bashir, ogłosił jednostronny rozejm. Rebelianci z Darfuru odrzucili jednak jego ofertę, tłumacząc się nieufnością, co do prawdziwych zamiarów chartumskiego reżimu. Sudański prezydent ogłaszając rozejm, dodał, iż zgadza się na rozbrojenie prorządowych bojówek (tzw. dżandżawidów), co było dotąd jednym z głównych żądań rebeliantów. Katastofa humanitarna występująca w Darfurze wymusiła na ONZ powołanie do życia 24 marca 2005 misji pokojowej ONZ UNMIS.

4 marca 2009 Międzynarodowy Trybunał Karny wydał nakaz aresztowania prezydenta Sudanu, Omara al Baszira, oskarżonego za ludobójstwo w Darfurze. Jest to pierwszy w historii nakaz aresztowania głowy państwa. W odpowiedzi na to, sudańskie władze wydaliły z Darfuru kilkanaście organizacji humanitarnych, w tym m.in. Polską Akcję Humanitarną. Jednak ze względu na katastrofę humanitarną występującą w regionie wkrótce zgodzono się na powrót tych organizacji do Darfuru.

Od marca 2009 w Darfurze dokonano trzech porwań na pracownikach akcji humanitarnych. Do pierwszego porwania doszło 11 marca. Wówczas uprowadzono 5 belgijskich Lekarzy bez Granic, którzy zostali wkrótce uwolnieni. Porwane 3 lipca w sudańskim Darfurze dwie wolontariuszki organizacji humanitarnej GOAL są nadal przetrzymywane, a ich porywacze żądają 2 mln dolarów. Rząd sudański już odpowiedział, że nie zapłaci porywaczom okupu.

Liczba ofiar konfliktu w Darfurze jest szacowana na ponad 200 tys. zabitych, łączny bilans zabitych w trwającej ponad 50 lat konfrontacji sięga ponad 2 milionów ofiar, zaś ponad 4,5 mln ludzi zostało zmuszonych do emigracji.

W sprawie niepodległości Sudanu Południowego planowane jest referendum w 2011 roku.

Konflikt miedzy północą i południem, czystki etniczne w Darfurze i wreszcie wojna z Czadem to jednak nie wszystko.

W 2009 roku wybuchły konflikty między plemionami nomadów. Konflikt pomiędzy plemionami dotychczas narastał z powodu kurczących się zasobów naturalnych. Plemiona rywalizowały ze sobą o miejsca na pastwiska dla zwierząt, a także o wodę pitną. Obszar |Kordofanu Południowego został dodatkowo dotknięty suszą. Dodatkowo rejon jest destabilizowany konfliktem w Darfurze. W dotychczasowych starciach między plemionami, które wybuchły na początku 2009 roku zginęło ok. 900 osób. Do dużego starcia doszło 26 maja 2009, kiedy to 2000 bojowników na koniach z plemienia Rizeigat zaatakowała wrogie plemię Misseriya pod wsią Majra. Podczas bitwy interweniowała sudańska policja, która utworzyła strefę buforową między plemionami. W bitwie zginęło ok. 100 zaatakowanych bojowników Misseriya, 80 jeźdźców Rizeigat oraz 75 policjantów. Kolejnym spektakularnym wyczynem plemion była bitwa nad rzeką Sobat z 12 czerwca. Wtedy co najmniej 40 żołnierzy i cywili zginęło, podczas ataku transportu żywności ONZ przez bojowników plemienia Jilany Nwer. 735 ton żywności utonęło w rzece. 2 sierpnia doszło do kolejnych starć w Sudanie w których zginęło 185 osób. Obecnie niepokoje nadal trwają.

Uganda.

W Ugandzie toczy się rebelia Armii Bożego Oporu (LRA), której dowódcą jest Joseph Kony. Kampania partyzancka prowadzona jest od 1987 przez Josepha Kony, który sam siebie ogłosił prorokiem i głosem Ducha Świętego. Ma on na celu obalenie rządu Yoweri Museveni'ego i ustanowienie teokratycznego państwa opartego na dziesięciu przykazaniach wraz z pierwotnymi wierzeniami afrykańskim. Tymczasem LRA jest oskarżane o łamanie praw człowieka, w tym okaleczenia, tortury, gwałty, porwania dzieci, które są następnie siłą wcielane do armii oraz kilka masakr.

W styczniu 1987 roku, Joseph Kony ogłosił, że objawił mu się duch ""Lakwena"" (posłaniec), który kazał mu zdobyć Ugandę, zniszczyć grzeszników, a krajem rządzić według Dziesięciu Przykazań. Od tego czasu LRA prowadziło sporadycznie ataki na dużą skalę, aby podkreślić niezdolność rządu do ochrony ludności. W marcu 1991 roku, rozpoczęły się działania zmierzające do zniszczenia LRA, poprzez odcięcie jej od źródła dostaw. W ramach tej operacji, minister Acholi Betty Oyella Bigombe stworzył grupy, przeważnie uzbrojone w łuki i strzały, jako formę obrony społeczności lokalnych. Kiedy ludność cywilna odwróciła się od Kony'ego, LRA rozpoczęło tropienie i zabijanie tych osób z plemienia Acholi, którzy mogli być zwolennikami rządu. Próby rozmów z ""prorokiem"" kończyły się fiaskiem. W marcu 2002 roku, Siły Obrony Ugandy (UPDF) rozpoczęły wojskową ofensywę, pod nazwą ""Operacja Iron Fist"", wymierzoną przeciwko bazom LRA w południowym Sudanie; ofensywa ta była przeprowadzona w porozumieniu z rządem Sudanu. Ofensywa, w połączeniu z zakończeniem drugiej wojny domowej w Kongo i powrotem ugandyjskich wojsk, które były rozmieszczone w Demokratycznej Republice Konga, wytworzyła dla rządu Ugandy idealną sytuację do zakończenia konfliktu. Po kilku miesiącach walk, siły LRA rozpoczęły wycofywać się z powrotem do Ugandy, po drodze przeprowadzając brutalne ataki o skali niespotykanej od 1995 roku; doszło do masowych wysiedleń i mordów w regionach takich jak Soroti, po raz pierwszy w historii rebelii.

Od połowy 2004 roku, znacznie spadła aktywność rebeliantów, będących pod ciągłą presją ze strony wojska. Rząd Ugandy stał się celem coraz poważniejszej krytyki ze strony społeczności międzynarodowej z powodu niezakończenia walk. Międzynarodowe agencje humanitarne zakwestionowały dobrą wolę sił zbrojnych i ich zaangażowanie na rzecz pokojowego rozwiązania konfliktu. Siły zbrojne przyznały się również do rekrutowania żołnierzy spośród zbiegłych dziecięcych bojowników LRA.

Od lipca 2006 roku, doszło do szeregu spotkań w Dżubie pomiędzy rządem Ugandy, a LRA. Pośrednikiem w rozmowach został Riek Machar, wiceprezydent Sudanu Południowego. Rozmowy te, doprowadziły do zawieszenia broni we wrześniu 2006 roku; była to pierwsza inicjatywa rozwiązania konfliktu na drodze pokojowej od czasów ministra Betty Bigombe i jego starań w 1994 roku. Rząd Ugandy i LRA podpisały rozejm 26 sierpnia 2006 roku. Zgodnie z warunkami porozumienia, siły LRA opuszczą Ugandę i przemieszczą się na terytorium Sudanu Południowego, do dwóch specjalnych obszarów chronionych przez rząd Sudanu. Rząd Ugandy obiecał nie atakować tych obszarów. Negocjacje były nadal prowadzone, choć miały burzliwy przebieg. Tymczasem, rząd rozpoczął proces tworzenia nowych mniejszych obozów dla uchodźców, w celu zmniejszenia populacji w głównych obozach.

W czerwcu 2008 roku Armia Bożego Oporu zakupiła nową broń oraz rozpoczęła masową rekrutację nowych żołnierzy, jak zwykle przez porwania, zdobywając dodatkowych 100 do 600 żołnierzy już służących. W tym samym czasie, rządy Ugandy, Południowego Sudanu oraz Kongo uzgodniły wspólny plan mający zniszczyć LRA. Według ministra Południowego Sudanu, LRA 7 czerwca 2008 roku zabiła 14 żołnierzy.

W grudniu 2008 roku, wojska Ugandy, Kongo i Południowego Sudanu rozpoczęły operacje wojskową w regionie Parku Narodowego Garamba w Kongo. Oświadczenie o przeprowadzeniu operacji zostało wystosowane w stolicy Ugandy, Kampali, przez szefów wywiadu wojskowego wszystkich trzech krajów. Według oświadczenia siły zbrojne z powodzeniem zaatakowały główne cele i zniszczyły obóz Josepha Kony. Według rządu Ugandy, na dzień 21 grudnia 2008 roku, 70% obozów LRA zostało zniszczonych.

17 stycznia rebelianci spalili żywcem wiernych w kościele w Dungu. Zginęło ok. 100 ludzi.

4 marca ugandyjskie wojsko schwytało Thomasa Kwoyelo, jednego z oficerów Armii Boskiego Oporu (LRA). Kwoyelo był jednym z najbardziej poszukiwanych oficerów LRA.

Do dnia dzisiejszego ofensywa wojsk sprzymierzonych jest kontynuowana, a Kony ukrywa się prawdopodobnie w kongijskiej prowincji Kiwu. Do tej pory w walkach zginęło 146 rebeliantów oraz co najmniej 900 cywili, straty wojsk koalicji nie są znane."
train,"2010-07-15: Polska i USA podpisały porozumienie o współpracy w energetyce jądrowej

Polska i Stany Zjednoczone podpisały porozumienie o współpracy w dziedzinie energetyki jądrowej. Podpisanie umowy miało miejsce podczas wizyty delegacji Departamentu Stanu i Departamentu Energii Stanów Zjednoczonych w Warszawie, w dniach 12-13 lipca. W spotkaniach brał udział minister gospodarki Waldemar Pawlak.

Porozumienie podpisane zostało przez pełnomocnika rządu ds. energetyki jądrowej Hannę Trojanowską i podsekretarza ds. handlu międzynarodowego Francisco Sancheza.

Dokument wyróżnia cele przyszłej współpracy:

Pracownikom dwóch departamentów towarzyszyli przedstawiciele dziesięciu amerykańskich dostawców rozwiązań, sprzętu i usług nuklearnych. Celem ich wizyty w Polsce było pokazanie jak rozwiązania amerykańskie mogą pomóc rozpocząć realizację polskiego programu jądrowego. Polska chce do 2020 r. uruchomić pierwszą w kraju elektrownię jądrową.

Do końca 2010 r. ma zostać przygotowany projekt zmian w prawie potrzebny do budowy i uruchomienia elektrowni. Do 2014 r. ma zostać podjęta ostateczna decyzja w sprawie jej zlokalizowania."
train,"2008-01-11: Przejęcie dostępu do drukarki za pośrednictwem zainfekowanej przeglądarki internetowej

Aaron Weaver, specjalista od bezpieczeństwa w sieci, opublikował artykuł, w którym opisuje udany eksperyment polegający na wrogim przejęciu dostępu do drukarki podłączonej do sieci LAN. Atakujący może przesyłać dowolne dokumenty do druku za pośrednictwem zainfekowanej przeglądarki internetowej.

Artykuł znalazł się na stronie Ha.ckers.org, poświęconej sieciowemu bezpieczeństwu. Weaver określa wynaleziony sposób przesyłania spamu jako „cross-site printing”. Nazwa pochodzi od powszechnie znanego sposobu ataku na serwisy www, czyli cross-site scripting, wykorzystującym błędy programistyczne w kodzie stron internetowych.

Drukarka podłączona bezpośrednio do komputera jest jednak bezpieczna, bowiem atak możliwy jest tylko na drukarki podłączone do sieci lokalnej. Dzieje się tak dlatego, że przeglądarki posiadają dostęp do portu umożliwiającego przesyłanie nowych zadań dla drukarki. Przejęcie informacji o lokalizacji portu, daje możliwość kontrolowania druku. Aaron Weaver przeprowadził swój test na przeglądarkach: Internet Explorer i Firefox."
train,"2009-11-25: Afganistan: wkrótce decyzja ws. powiększenia kontyngentu ISAF

Choć prezydent Obama obiecał wczoraj zakończenie wojny w Afganistanie, to w przyszłym tygodniu spodziewana jest jego decyzja w sprawie wzmocnienia sił amerykańskich w tym kraju.

Według nieoficjalnych danych do Afganistanu ma trafić 34 tysiące żołnierzy. Prezydent Obama nie ma innego pomysłu na zakończenie tego konfliktu. Warto podkreślić, iż zwiększenie kontyngentu będzie kosztować Stany 34 miliardy dolarów rocznie.

Amerykańska generalicja domagała się wysłania do Afganistanu 40 tys. żołnierzy. 7 grudnia w Brukseli będzie miało miejsce specjalne posiedzenie NATO – możliwe, że tam Amerykanie poproszą o brakujące 6 tys. żołnierzy."
train,"2006-11-12: 100 000 artykułów w chińskiej Wikipedii

Społeczność chińskiej Wikipedii zakomunikowała dzisiaj o stworzeniu stutysięcznego artykułu, nazwanego ""Wieża zegarowa na Pedder Street"" (畢打街鐘樓). Chińska edycja Wikipedii została dwunastą edycją, która przekroczyła liczbę stu tysięcy artykułów i drugą Wikipedią w językach azjatyckich po japońskiej.

Inne edycje Wikipedii, które przekroczyły ten próg, w kolejności aktualnej liczby artykułów, to: angielska, niemiecka, francuska, polska, japońska, niderlandzka, włoska, szwedzka, portugalska, hiszpańska i rosyjska."
train,"2009-06-14: Dni Rudy Śląskiej 2009

W dniach 13 i 14 czerwca 2009 roku Ruda Śląska obchodziła swoje umowne urodziny w 50-lecie połączenia Nowego Bytomia z Rudą w wyniku czego powstała dzisiejsza Ruda Śląska. Z tej okazji w na Wirku dzielnicy Rudy Śląskie odbył się koncert. Główną gwiazdą był zespół Feel, wystąpiły także Manchester oraz Elektryczne Gitary.

W pierwszy dzień na scenie wystąpiły gwiazdy muzyki tanecznej takie jak: Sonique, LayDee Jane, Matush i Psio Crew. Gwiazdy te bawiły publiczność aż do rana. 14 czerwca na Wirku grały zespoły muzyki rozrywkowej. Prowadzącymi koncertu byli Joanna Bartel oraz Krzysztof Poloczek. Na początku wystąpił Kwartet Werbalny, następnie o godz. 15:00 toruński zespół Manchester. O 16:30 na nieco ponad godzinę na scenę wszedł Piotr Kupicha wraz z swoim zespołem Feel. Zespół ten po skończonym koncercie w Rudzie Śląskiej wyjechał jeszcze do Opola. W godzinach wieczornych wystąpili miejscowe zespoły ""Corrin"" oraz ""Ścigani"". O 19:40 przewidziany był tort urodzinowy dla miasta. Wówczas do publiczności przemówił prezydent miasta Andrzej Stania. Po torcie urodzinowym przyszedł czas na zespół Lester Kidson Band. Ostatnim zespołem dnia były Elektryczne Gitary wykonywującą muzykę rockową. 

Oprócz koncertu przygotowano ""Ogród sztuki"" z placem zabaw oraz zabawami tanecznymi. Dorośli mogli wziąć udział w warsztatach dt. ruchu drogowego w ramach akcji ""Rok 2009 - rokiem bezpieczeństwa pieszych""."
train,"WTA Katowice 2015: rozlosowano drabinkę gry pojedynczej

Wczoraj rozlosowano drabinki gry pojedynczej w turnieju tenisowym Katowice Open 2015 kategorii WTA International Series, który rozgrywany jest w dniach 4–12 kwietnia w katowickich Spodku i Międzynarodowym Centrum Kongresowym. Tenisistki rywalizują na kortach twardych w hali, a pula nagród wynosi 250 000 dolarów amerykańskich.

Najwyżej rozstawiona Polka Agnieszka Radwańska znajduje się tradycyjnie na samym szczycie drabinki. W pierwszej rundzie zmierzy się z Belgijką Yaninę Wickmayer. Będzie to szósty pojedynek tych zawodniczek. Zwyciężczyni tego spotkania zmierzy się z grającą z dziką kartą Magdaleną Fręch lub inną Belgijką - An-Sophie Mestach. W tej samej ćwiartce znalazły się jeszcze Klára Koukalová, która zmierzy się z zawodniczką z kwalifikacji, Wiera Zwonariowa i rozstawiona z numerem szóstym Karin Knapp.

W drugiej ćwiartce numer trzeci zawodów, Włoszka Camila Giorgi, będzie grać przeciwko Denisie Allertovej. Z kwalifikantkami zmierzą się kolejne trzy zawodniczki: Anna-Lena Friedsam, grająca z dziką kartą Urszula Radwańska i numer piąty zawodów, Kaia Kanepi.

Trzecią ćwiartkę otwiera nazwisko numer siedem turnieju - Kirsten Flipkens. Jej przeciwniczką będzie Annika Beck. W kolejnych pojedynkach zmierzą się Monica Niculescu i Kristina Mladenovic oraz Tereza Smitková i Carina Witthöft. Turniejowa „czwórką”, którą jest Magdaléna Rybáriková będzie grać z Alison Van Uytvanck.

Ostatnią ćwiartkę otwiera rozstawiona z ósemką Anna Schmiedlová, której rywalką będzie zawodniczka z dziką kartą, Francuzka Océane Dodin. Zwyciężczyni tego spotkania w kolejnej rundzie zmierzy się z Maríą-Teresą Torró-Flor lub Kateřiną Siniakovą. Obrończyni tytułu, a zarazem druga w rozstawieniu Alizé Cornet, która znajduje się na samym dole drabinki, będzie zmagać się w pierwszej rundzie z Kiki Bertens, natomiast jej teoretycznymi rywalkami są Polona Hercog i Misaki Doi.

Pierwsze mecze turnieju głównego rozegrane zostaną w poniedziałek. We wtorek na kort najprawdopodobniej wyjdą siostry Radwańskie."
train,"2008-03-13: Ranking FIFA: Polska spadła o cztery pozycje

Piłkarska reprezentacja Polski znajduje się na 24. miejscu w najnowszym rankingu FIFA. ""Biało-czerwoni"" zanotowali tym samym spadek o cztery pozycje w stosunku do poprzedniego notowania. Ostatnio tak nisko nasza kadra była rok temu.

Na czele bez zmian - prowadzi Argentyna, przed Brazylią i Włochami."
train,"2007-08-27: Sondaż: PO nieznacznie prowadzi

Według najnowszego sondażu wyborczego, od ostatnich badań zmalała różnica między wyborczymi liderami. PO otrzymała 31% głosów. Na PiS oddało głos 28% Polaków. Natomiast na LiD - 9% ankietowanych.

Bardzo słabe poparcie uzyskały LPR i Samoobrona. Samoobrona - w badaniu przeprowadzonym przez GfK Polonia - balansuje na krawędzi progu wyborczego z 5% poparciem. LPR nie przekroczyła tego progu.

Partię Romana Giertycha w sondażach wyprzedza nawet Krajowa Partia Emerytów i Rencistów - 3%.

Niewiele głosów otrzymało również PSL - 2%."
train,"2005-07-26: Warszawa: Starcia górników z policją

Sześciu rannych policjantów i co najmniej dziesięciu zatrzymanych górników - to bilans starć do jakich doszło podczas dzisiejszej demonstracji pracowników sektora wydobywczego w Warszawie.

Do starć doszło ok. godziny 12:30, kiedy protestujący tłum przewrócił barierki zagradzające dostęp do Sejmu i zaatakował policjantów ochraniających budynek. Policja użyła gazu i armatki wodnej, by odeprzeć atak związkowców. Zdaniem dziennikarzy w tłumie protestujących były także osoby pod wpływem alkoholu. Według szacunków policji przed Sejmem protestowało 5,5 tysiąca górników.

Do drobnych zajść doszło już rano, kiedy w stronę policjantów posypały się metalowe nakrętki i petardy.

Związkowcy protestują przeciwko zmianom w systemie emerytalnym. Dotychczas górnicy mogli przejść na emeryturę po przepracowaniu 25 lat. Jeśli nowe przepisy weszłyby w życie, górnicy mieliby prawo przejścia na emeryturę w wieku 65 lat, bez względu na staż pracy."
train,"Marit Bjørgen zwycięża inauguracyjne zawody Pucharu Świata w biegach narciarskich

Inaugurujący ten sezon Pucharu Świata w biegach narciarskich bieg na 10 kilometrów stylem dowolnym w szwedzkim Gällivare zwyciężyła obrończyni Kryształowej Kuli, Norweżka Marit Bjørgen.

Zwyciężyni osiągnęła czas 22 minut i 31,8 sekundy. Tym samym objęła prowadzenie w klasyfikacji generalnej i dystansowej. Drugie miejsce, ze stratą 12,6 sekundy zajęła jej rodaczka, Therese Johaug (czas: 22 min 44,4 s). Na trzecim uplasowała się amerykańska sprinterka Kikkan Randall.

Na czwartym miejscu uplasowała się reprezentantka gospodarzy Charlotte Kalla (22:58.7 min), piąta była Amerykanka Holly Brooks (23:00.3 min), która po raz pierwszy zajęła miejsce w pierwszej dziesiątce indywidualnych zawodów PŚ. Kolejne miejsca w pierwszej dziesiątce zajęły: Vibeke Skofterud, Lisa Larsen, Martine Hagen, Julia Czekaljewa i Natalia Korostieljewa.

Jedna z czołowych biegaczek świata, Justyna Kowalczyk, która niedawno zwyciężyła kilka zawodów Pucharu FIS, zajęła dopiero 27. miejsce, z czasem 23:55.3 min. Jej rodaczki: Sylwia Jaśkowiec i Paulina Maciuszek zajęły odpowiednio 44. i 54. miejsce.

Sklasyfikowano 77 na 78 zgłoszonych zawodniczek. Jutro odbędzie się konkurs sztafet 4x5 km, a w dniach od 30 listopada do 2 grudnia biegaczki konkurować będą w fińskim Kuusamo w ramach ""Ruka Triple""."
train,"Panafrykański Kongres Młodzieży: „do diabła z konstytucją dającą prawa homoseksualistom”

""Mówimy do diabła z konstytucją, która udziela praw gejom i lesbijkom. Homoseksualizm jest całkowicie niemoralny i nie ma u nas miejsca dla gejów i lesbijek. (...) Geje i lesbijki w Afryce to pokręceni ludzie, którzy zostali mentalnie skolonizowani przez zachodnich imperialistów i porzucili swoją własną kulturę. Afryka nie jest domem dla gejów i lesbijek."" – twierdzi Panafrykański Kongres Młodzieży (PAYCO) RPA w oświadczeniu wydanym w środę 20 stycznia.

Słowa te padły z ust przewodniczącego tej organizacji, Pitso Mphasha dla kanału telewizyjnego African Eye. Prokurator Coenraad Kukkuk i dwóch innych wniósł oficjalną skargę na tę wypowiedź w biurze Południowoafrykańskiej Komisji Praw Człowieka (SAHRC) w prowincji Mpumalanga. Dyrektor biura SAHRC Charles Kgoale w odpowiedzi powiedział – ""Uważamy że mowę nienawiści należy potraktować poważnie i podjąć tę sprawę na szczeblu krajowym, gdzie będzie ona należycie zbadana. (...) PAYCO obraziło homoseksualistów, jak i konstytucję Republiki Południowej Afryki.""

Działania PAYCO potępione zostały również przez organizacje społeczne: Gay and Lesbian Memory in Action i Treatment Action Campaign. Jedna z działaczek Gay and Lesbian Memory in Action, Kamohelo Malinga skomentowała, że opinie PAYCO są zupełnie pozbawione podstaw – ""Na kontynencie afrykańskim zostało znalezionych i opisanych wiele przykładów praktyk seksualnych i związków tej samej płci. Sprzed około 2000 lat pochodzą malowidła naskalne przedstawiające męsko-męski seks Buszmenów, pierwotnych mieszkańców regionu dzisiejszego Zimbabwe."" – Przytoczyła również przykłady historycznych i tradycyjnych uroczystości zaślubin z lat 40. i 50. XX wieku, które odbywały się między Zuluskimi mężczyznami w Mkhumbane niedaleko Durbanu.

Rzecznik Komisji Praw Człowieka RPA, Vincent Moaga stwierdził, że takie wypowiedzi nie powinny być tolerowane, ponieważ wprowadzają w błąd i dzielą naród – ""To wygląda na mowę nienawiści i będzie przebadane, jeżeli dotrze do nas oficjalna skarga."" – powiedział Moaga.

Panafrykański Kongres Młodzieży jest przybudówką Panafrykańskiego Kongresu (Pan Africanist Congress, PAC), a homofobiczna wypowiedź jej przewodniczącego wpisuje się profil działalności organizacji macierzystej. Zauważa się przy tym, że ich poglądy na homoseksualizm nie są pochodną tradycji kulturowej czarnego lądu, ale wynikiem wpływu i intensywnej działalności konserwatywnych pastorów ewangelickich z USA, którzy trafili do Afryki razem z zachodnią pomocą finansową za czasów prezydentury George'a W. Busha.

Vuyiseka Dubula, sekretarz generalny HIV/Aids lobby group Treatment Action Campaign (TAC), powiedział: – ""Konstytucja uznaje, że wszyscy muszą być traktowani jednakowo. Geje i lesbijki mają takie samo prawo do życia w społeczeństwie z szacunkiem i wolnością, bo Afryka jest domem dla wszystkich."""
train,"2010-03-11: Koncert ""Chopin inspire Gainsbourg"" w Warszawie

29 marca 2010 w stołecznym Teatrze Wielkim odbędzie się koncert poświęcony Fryderykowi Chopinowi i Serge'owi Gainsbourgowi, który inspirował się twórczością Polaka.

Wystąpią polscy i francuscy wykonawcy muzyki klasycznej, jazzowej, popularnej i alternatywnej, jak Jane Birkin, Gaba Kulka, Smolik, Nosfell, Berry, Claire Denamur, Trio Andrzej Jagodziński oraz Jan Krzysztof Broja. Artyści zaprezentują dzieła Chopina oraz utwory Gainsbourga inspirowane twórczością Chopina, którego ten Francuz rosyjsko-żydowskiego pochodzenia bardzo cenił.

Przy okazji koncertu odbywającego się w ramach IV Edycji Francophonic Festival i z okazji 200 rocznicy urodzin Chopina będzie organizowana akcja wsparcia dla ofiar kataklizmu na Haiti."
train,"2007-05-12: Mularczyk będzie skarżył

Poseł Mularczyk zapowiedział, że będzie skarżył wszystkich, którzy zarzucą mu zatajenie informacji przed TK.

""Jeśli nadal kierowane będą pod moim adresem pomówienia o wprowadzenie w błąd sędziów Trybunału Konstytucyjnego, podejmę odpowiednie kroki prawne"" - oświadczył poseł Prawa i Sprawiedliwości.

Arkadiusz Mularczyk zarzucił dwóm sędziom Trybunału Konstytucyjnego współpracę ze Służbą Bezpieczeństwa PRL. Nie wspomniał jednak, że jeden z sędziów został zarejestrowany dopiero w czerwcu 1989 roku, a drugi odmówił współpracy z SB."
train,"2005-05-28: SDPL podpisuje porozumienie wyborcze z UP

Lewica zbiera siły przed jesiennymi wyborami parlamentarnymi - przewodniczący Socjaldemokracji Polskiej, Marek Borowski i Unii Pracy, Andrzej Spychalski, podpisali dziś w Warszawie porozumienie, na mocy którego kandydaci na posłów i senatorów UP będą startować z list SDPL (Unia ma sama decydować o doborze swoich kandydatów, a proporcje mają być ustalone na podstawie sondaży), a w zamian UP poprze kandydaturę Borowskiego na prezydenta. W najbliższym czasie nastąpi też koordynacja działań obu ugrupowań w parlamencie i w samorządach. Podobne rozmowy socjaldemokraci mają, według rzecznika SDPL, Arkadiusza Kaszni, prowadzić także z Zielonymi 2004 - odpowiedni układ ma być podpisany we wtorek. Obecne porozumienie oznacza, że maleją szanse na kandydowanie Adama Gierka, członka Unii Pracy. SDPL coraz poważniej przygotowuje się do wyborów - w środę przyjęło do swojego klubu Mariolę Sokołowską i Jerzego Mullera, który do partii wszedł razem z całą tworzoną przez niego formacją Lewica Demokratyczna RP.

Porozumienie SDPL-UP nie jest koalicją wyborczą, dzięki czemu nie obowiązuje je próg 8%, lecz 5% poparcia wymaganego do wejścia do Sejmu. Po wyborach obie formacje mają wspólnie podjąć działania w celu powstania formacji lewicowej o nowej nazwie. Wcześniej opolskie struktury Socjaldemokracji zaprotestowały przeciw wejściu byłego posła SLD, Józefa Szteligi do klubu parlamentarnego, nie widząc możliwości współpracy z nim."
train,"Na giełdzie greckiej indeks ASE ponizej 500 punktów

Dziś główny indeks greckiej giełdy w Atenach zakończył sesję poniżej 400 punktów. Na zakończenie sesji piątkowej indeks ASE (Athens Stock Exchange) spadł o 3,45 procent i zamknął się na poziomie 485,18 punktów co oznacza najniższy poziom nie tylko od początku roku ale najniżej od ponad 20 lat.

Tak niski poziom wynika z niepewnej sytuacji Grecji, gdzie wielu Greków w obawie o swoje oszczędności wycofało swoje pieniądze z banków greckich. Co w konsekwencji runu na banki może doprowadzić do ich niewypłacalności a nawet bankructwa. Nie dziwi fakt spadków na giełdzie skoro w skład indeksu giełdowego Athex Composite wchodzą największe z nich łącznie z bankiem centralnym: National Bank of Greece, Alpha Bank, Piraeus Bank, Bank of Cyprus oraz EFG Eurobank Ergasias. Pozostałe banki które są narażone na tzw. szok bankowy to Agricultural Bank of Greece, Hellenic Postbank i Marfin Popular Bank. Te dwa ostatnie wchodzą w skład ważnego indeksu FTSE/Athex 20.

Wyjście Grecji ze strefy euro i powrót do waluty narodowej czyli drachmy narazi wierzycieli w tym: banki europejskie na straty."
train,"2009-08-04: Richie Hawtin i DJ Hell gwiazdami czwartej edycji Festiwalu Audioriver

Kolejny festiwal w tegorocznym letnim kalendarzu wydarzeń muzycznych. W dniach 7-9 sierpnia 2009 r. w Płocku odbędzie się Festiwal Audioriver. Światowe i rodzime gwiazdy reprezentujące nurty głównie alternatywnej muzyki elektronicznej zagrają w historycznej stolicy Mazowsza już po raz czwarty.

Jak określają media, głównym celem płockiego festiwalu jest ""„szerzenie wszystkiego co najlepsze w sztuce alternatywnej z naciskiem na muzykę elektroniczną”"". W czasie trzech dni trwania festiwalu miłośnicy kultury niezależnej będą mieli okazję brać udział we wielu wydarzeniach, które przewidział organizator – w tym roku będą one miały miejsce na pięciu scenach (Main Stage, Circus Tent, Hybrid Tent, Red Tent i Muzzo Stage) oraz w kinie i na ulicach miasta.

Alternatywna elektronika nad Wisłą.

Fani elektroniki będą mogli bawić się przy muzyce DJ-ów na plaży nad Wisłą. W czasie piątkowej i sobotniej nocy głównymi gwiazdami będą m.in.: proponujący minimalistyczne brzemienia techno Richie Hawtin, promujący swój najnowszy album ""„Teufelswerk”"" DJ Hell, Radio Slave, Gui Boratto, Joakim & The Disco oraz Alix Perez & Commix feat. MC Stamina.

Organizatorzy zadbali o to, by line-up zadowolił najwybredniejszych i najbardziej wymagających koneserów alternatywnej elektroniki. Nie zabraknie takich gatunków jak: electro, techno, minimal, disco house, breakbeat, drum'n'bass, ambient, IDM, psychedelic trance oraz wielu innych.

Największym zaskoczeniem dla internautów i fanów muzyki elektronicznej było z pewnością potwierdzenie obecności jednocześnie dwóch legend elektroniki: Hell'a oraz Hawtina. ""– Mieliśmy niezwykłą satysfakcję, widząc pierwsze reakcje na pojawienie się informacji o występie Hell'a na jego stronie MySpace. Szok, radość, niedowierzanie. Wielu nie mogło uwierzyć, że na naszym festiwalu mogą być zarówno Hawtin i Hell. Były nawet plotki, że Hell będzie zamiast Hawtina. Nic z tych rzeczy. Hell zagra w piątek, a Richie w sobotę."" – przytacza słowa Łukasza Napory, rzecznika prasowego festiwalu portal muzyka.interia.pl.

Jak opisuje portal, Hell ""„ponad połowę swojego życia poświęcił muzyce elektronicznej i zacieraniu granic między nią i innymi dziedzinami sztuki. Od zawsze otaczali go nie tylko wybitni muzycy, jak Fischerspooner, Vitalic, Tiga, Miss Kittin & The Hacker, ale i aktorzy, projektanci mody, fotografowie czy filmowcy. Hell wykracza poza ramy muzyki elektronicznej (...)”"". Serwis wspomina również o tym, że ten niemiecki producent muzyczny został w 2002 r. uhonorowany przez ""GQ Magazine"" tytułem Człowieka Roku, jak również przytacza recenzje jego najnowszej płyty:

Alternatywa dla muzyki.

Zgodnie z ideą festiwalu – charakteryzowaniem tego wydarzenia jako „festiwalu świata niezależnego” – organizatorzy postanowili poszerzyć jego program o nowe inicjatywy i wydarzenia artystyczne. Wśród nich nowość – występy teatrów ulicznych oraz liczne performance'y. Zaprezentują się: Teatr Wiatrak (przedstawienie ""„Pragnienie”"") oraz Teatr Usta Usta (przedstawienie ""„Cadillac”"").

Festiwalowicze będą mogli ponownie brać udział w seansach przygotowanych przez kino festiwalowe – tym razem jednak nie na plaży, gdzie odbywa się główna, muzyczna część eventu, lecz w Kinie Przedwiośnie (ul. Tumska 5). Seanse będą odbywały się w ciągu dnia, w przerwach pomiędzy dwoma nocami zabawy na plaży oraz ostatniego dnia festiwalu – w niedzielę. Będzie można zobaczyć m.in. dramat biograficzny ""„Control”"", który traktuje o życiu znanego muzyka grupy Joy Division – Iana Curtisa.

Ponadto na płockim rynku zaprezentują się zwycięzcy konkursu „Zagraj na Audioriver” zorganizowanego przez zespół festiwalu oraz serwis muzzo.pl (Muzzo Stage)."
train,"Przywracamy w Łodzi pamięć o Arnoldzie Mostowiczu

6 kwietnia 2014 r. przypadać będzie stulecie urodzin w Łodzi Arnolda Mostowicza i jednocześnie 70–lecie likwidacji Litzmannstadt Getto. Arnold Mostowicz zmarł w 2002 r. i jest postacią nieco w Łodzi i w Polsce zapomnianą, a jego książek nie ma już w księgarniach.

Był więźniem Litzmannstadt Getto, był lekarzem w szpitalu zakaźnym i pogotowiu. Po patrzeniu przez lata na bezmiar nieludzkiego traktowania Żydów przez hitlerowców w łódzkim getcie, nigdy już po zakończeniu wojny nie powrócił do zawodu lekarza i nie wrócił na stałe do Łodzi, choć był z Łodzią silnie związany m.in. był projektodawcą, założycielem i prezesem Fundacji Monumentum Iudaicum Lodzense i Łódź nadała mu w 1998 r. tytuł Honorowego Obywatela.

Zajął się dziennikarstwem i pisarstwem a w swoich książkach często wracał do tematyki gettowej. Jedną z najcelniejszych książek była ""Żółta gwiazda i czerwony krzyż"", ważne świadectwo Holocaustu. Centrum Dialogu im. Marka Edelmana w Łodzi na czele z Joanną Podolską (autorką m.in. ""Spacerownik. Łódź żydowska"") i Fundacja Monumentum Iudaicum Lodzense na czele z Markiem Szukalakiem (autorem i wydawcą wielu publikacji o Żydach łódzkich) planują w lutym 2014 r. wydać nowe rozszerzone (szczególnie o naukowe komentarze) wydanie tej książki i w cyklu spotkań przybliżyć łodzianom autora.

Pierwsze ze spotkań odbyło się 11 grudnia 2013 r. w Łodzi w „Litera Cafe” przy ul. Nawrot 7. Poświęcone było działającemu w Łodzi w latach 1899-1941 żydowskiemu chórowi mieszanemu „Hazomir” („Słowik”). Uczestnicy spotkania zobaczyli roboczą reżyserską wersję filmu ""Ha–Zamir..."" (""Dalekie głosy powracają do Polski"") (reż. Rob Cooper) o dwóch chórach. Ten drugi, to „Zamir Chorale” – chór będący duchowym spadkobiercą dawnego łódzkiego „Hazomiru” powstały w 1969 r. w Bostonie. W 1999 r., by uczcić 30-lecie swojego powstania oraz setną rocznicę powstania Hazomiru, bostoński chór Zamir przybył do Polski i wyruszył w tournee, koncertując w Łodzi, Warszawie, Krakowie i Oświęcimiu. Film dokumentuje niektóre etapy tej podróży, a wplecione fragmenty przedwojennych nagrań przypominają życie kulturalne przedwojennej Łodzi, wspominają też, że kultura i sztuka istniały w getcie jeszcze przez pierwsze 2 lata.
Spotkanie prowadzili Joanna Podolska, Marek Szukalak i Małgorzata Andrzejewska – Psarska (która przeprowadzała wywiady z Arnoldem Mostowiczem i tłumaczyła dialogi z filmu). Wywiady Małgorzaty Andrzejewskiej – Psarskiej z Arnoldem Mostowiczem (po polsku) pojawiły się w filmie dlatego, że ojciec Arnolda Mostowicza był założycielem i honorowym prezesem „Hazomiru” a on sam często miał kontakt z „Hazomirem” w jego siedzibie przy al. T. Kościuszki 21. Mostowicz mówił np. o tym, że łodzianie siedzieli na widowni z partyturami na kolanach i zadowoleniem konstatowali doskonałe wykonywanie utworów przez chór.

W spotkaniu uczestniczył m.in. Jehuda Widawski przybyły specjalnie z Izraela, który też przeżył Litzmannstadt Getto, znał Arnolda Mostowicza i podzielił się z zebranymi wspomnieniami ze swoich z nim spotkań i zapamiętanych działań. 

Spotkanie ma być powtórzone w Warszawie w lokalu „Czuły Barbarzyńca”, przy ul. Dobrej 31."
train,"Demokracja jest wbrew islamowi wg algierskiego przywódcy duchowego

Na 48 stronach fatwy, Ramdani potępia bunty i powstania przeciwko dyktatorom w krajach arabskich, a w szczególności poddaje analizie demokrację, oraz wszelkie jej przejawy i odmiany. Ostro skrytykował wystąpienia przeciwko rządzącemu od 9 lat Algierią prezydentowi Abdelazizowi Boutefliki.

Ramdani stwierdził, że dopóki przywódca kraju jest muzułmaninem, to lud ma się go słuchać i nie ma prawa występować przeciwko niemu. Takie wystąpienia są wbrew Islamowi. Władza – nie ważne czy pochodzi od dyktatora, czy jest dziedziczona czy wybrana ma tylko jedno zadanie – wprowadzać w życie prawo szariatu i pilnować jego przestrzegania. A więc w momencie, kiedy lud się buntuje i domaga więcej swobód, występuje przeciwko szariatowi – a co za tym idzie – przeciwko Islamowi. Ramdani skrytykował również znaczącą rolę kobiet w ostatnich buntach i zaznaczył, że ich zachowanie jest niezgodne z prawem szariatu i wszelkimi możliwymi sposobami należy je przywrócić do porządku.

Szejk Abdelmalek Ramdani jest posiadającym szerokie poparcie duchowym przywódcą algierskich radykalnych muzułmanów (salafizm). Choć sam mieszka w Arabii Saudyjskiej, gdzie jest szanowanym imamem, jego nauki mają duży wpływ na kraje arabskie.

W momencie ogłoszenia fatwy Ramdaniego, w Algierze – stolicy Algierii odbyły się demonstracje radykałów islamskich wyrażające poparcie dla Ramdaniego i prezydenta Boutefliki."
train,"2006-03-04: Jarosław Kaczyński: Pakt stabilizacyjny zagrożony

Jarosław Kaczyński na konferencji prasowej we Wrocławiu powiedział, że pakt stabilizacyjny jest poważnie zagrożony. Jego zdaniem powodem takiej sytuacji są działania i wypowiedzi współsygnatariuszy paktu, Romana Giertycha i Andrzeja Leppera. Kaczyński dodał, że ""Pan Giertych zaczyna się ostatnio zachowywać bardzo dziwnie"". ""Nic nie zyska krytykując rząd"" - stwierdził lider Prawa i Sprawiedliwości.
Jarosław Kaczyński odniósł się w ten sposób do piątkowej wypowiedzi szefa Ligi Polskich Rodzin po spotkaniu z premierem Kazimierzem Marcinkiewiczem. Giertych stwierdził wtedy, że rząd nie realizuje programu ""Taniego Państwa"". W odpowiedzi na słowa lidera LPR, Jarosław Kaczyński stwierdził, że skoro pakt stabilizacyjny jest zagrożony to alternatywą jest rozwiązanie Sejmu i nowe wybory, albo wspólny rząd Platformy Obywatelskie, Sojuszu Lewicy Demokratycznej i Samoobrony, o ile PO byłaby skora do takich rządów. ""Wtedy mógłby powstać ""alternatywny rząd"""" - uznał szef PiS.

Podczas wrocławskiej konferencji prasowej Jarosław Kaczyński odniósł się również do swojej wcześniejszej wypowiedzi, w której twierdził, że w Polsce nie ma wolnych mediów. ""Jeśli mówiłem o braku wolności w polskich mediach, to mówiłem, o sytuacji polskiego dziennikarza, w moim przekonaniu w bardzo wielu przypadkach, sytuacji niedobrej, sytuacji, która skłania do różnego rodzaju kompromisów, do pisania nie tego, co się sądzi"" - powiedział prezes PiS. Lider rządzącej partii stwierdził że sytuacja dziennikarzy w Polsce w większości redakcji jest ""fatalnie słaba""."
train,"2005-05-12: Parlament Europejski przyjął rezolucję w sprawie 60. rocznicy zakończenia wojny

W przyjętej w czwartek przez Parlament Europejski rezolucji o zakończeniu II wojny światowej istotną rolę odegrało przypomnienie o tyranii ZSRR.

Rezolucja została przyjęta zdecydowaną większością głosów. Za opowiedziało się 463 deputowanych, 49 było przeciwko a 33 wstrzymało się. Wśród osób wstrzymujących się od głosu byli prawdopodobnie komuniści z Francis'em Wurtz'em na czele.

Rezolucja wskazuje głównie na """"tyranię narzuconą przez Stalinowski Związek Radziecki"""" oraz wskazuje na skutki """"społecznej, politycznej i ekonomicznej degradacji po wschodniej stronie żelaznej kurtyny"""".

W tekście znalazły się także podziękowania dla żołnierzy sił sojuszniczych walczących z nazizmem.

Wśród polskich przedstawicieli panuje różne zdanie co do samej rezolucji. Jacek Saryusz-Wolski z Platformy Obywatelskiej wskazuje ważną rolę nowych członków Unii Europejskiej w związku z przyjęciem tekstu rezolucji. Natomiast Dariusz Rosati z Socialdemokracji Polskiej odczuwa niedosyt w związku z brakiem wzmianki o pakcie Ribbentrop-Mołotow oraz o konsekwencjach konferencji Jałtańskiej."
train,"2010-02-16: Komorowski zaproponuje sankcje dla Białorusi?

Marszałek Sejmu Bronisław Komorowski chce uchwały w sprawie łamania praw Polaków na Białorusi. Do Sejmu została również zaproszona przewodnicząca Związku Polaków na Białorusi, Andżelika Borys.

""Przedstawię klubom propozycję uchwały Sejmu, która wyrazi jasno myśl o tym, że jest potrzeba poważnego rozważenia powrotu do polityki sankcji w obliczu łamania praw człowieka i obywatel na Białorusi"" - powiedział Komorowski.

Wczoraj trzech czołowych działaczy Związku zostało skazanych na 5 dni aresztu, a jego szefowa na karę grzywny. ""Na pewno nie wyjadę do Polski, ponieważ moi koledzy są w areszcie i jako prezes nie zostawię organizacji"" - mówiła Borys o wystosowanym przez Kancelarię Prezydenta zaproszeniu. ""O ile będzie mogła przyjechać, to będzie to okazja do poznania punktu widzenia Polaków mieszkających na Białorusi, co z działań państwa polskiego może służyć zarówno Polakom na Białorusi, jak i ludziom walczącym o demokrację w tym kraju"" - podkreślił marszałek Sejmu."
train,"2010-06-12: Robert Lewandowski piłkarzem Borussii Dortmund

Robert Lewandowski został piłkarzem Borussii Dortmund. Napastnik już wcześniej porozumiał się z niemieckim klubem, jednak długo trwały rozmowy pomiędzy agentem piłkarza, Cezarym Kucharskim, i władzami Lecha Poznań.

Lewandowski podpisał czteroletni kontrakt. Miał kosztować 4,5 miliona euro. Taką kwotę podała niemiecka agencja DPA. Napastnik reprezentacji Polski zjawi się na pierwszym treningu w nowym klubie 4 lipca.

""Lewy"" jest trzecim Polakiem, który będzie grał w przyszłym sezonie w Borussii. Kilka tygodni temu kontrakt z tym klubem podpisał Łukasz Piszczek. Od trzech lat barw klubu z Zagłębia Ruhry broni natomiast Jakub Błaszczykowski."
train,"2005-03-23: Google otwiera projekt Google Code

W czwartek 17 marca firma Google ogłosiła powstanie strony Google Code code.google.com udostępniającej dla wszystkich projekty open-source związane z wyszukiwarką i jej API. Znaleźć mają się tam narzędzia, biblioteki, kod źródłowy i dokumentacja dla programistów. Google wydało oświadczenie na zakończenie konferencji O'Reilly Emerging Technology Conference w San Diego.

Wraz z otwarciem na stronie znalazły się cztery projekty pochodzące z serwisu SourceForge napisane w językach Python i C++. Wszystkie są napisane udostępnione na licencji BSD, choć Google nie wyklucza pojawienia się oprogramowania na innych licencjach.

Inicjatywa Google nastąpiła dwa tygodnie po tym, jak portal Yahoo ogłosił na konferencji Search Engine Strategies 2005 w Nowym Jorku własny projekt dla programistów udostępniający API, na których oparte są jego wyszukiwarki."
train,"2009-10-28: Planetoida nazwana Żywą

Planetoida nr 66189 została nazwana Żywą.

""Żywa"" - tak od dziś brzmi nazwa asteroidy numer 66189. Konkurs dla dzieci na nazwę dla tej małej planetki rozpisało Centrum Nauki Kopernik (CNK). Wygrał 6-letni Kajetan Jałochowski, pierwszoklasista warszawskiej Szkoły Podstawowej nr 205 i jego nazwa zostanie wpisana do oficjalnych atlasów nieba.

Asteroidę odkrył w 1998 roku wenezuelski naukowiec Orlando Naranjo. Do tej pory oznaczona była tylko numerem 66189 - teraz nazywa się Żywa. Naukowiec postanowił, że w związku z obchodami Międzynarodowego Roku Astronomii 2009 o pomoc w nazwaniu nowych planetoid poprosił dzieci z różnych krajów świata. Młodym pasjonatom astronomii z Polski przypadła możliwość znalezienia ciekawego imienia dla obiektu oznaczonego o numerem 66189.

W organizowanym przez CNK konkursie ""Nazwij swoją asteroidę"" zwyciężył Kajetan Jałochowski. Wyniki rywalizacji ogłoszono 27 października 2009 w warszawskim wieżowcu Rondo 1. Jak powiedziała Aneta Prymaka z Centrum Nauki Kopernik, zainteresowanie konkursem było bardzo duże. Zgłoszono 120 prac z całej Polski. ""Żywa"" będzie od tej pory oficjalną nazwą planetoidy, która jest widoczna na porannym niebie w gwiazdozbiorze Lwa, blisko planety Wenus. Pod taką nazwą asteroida zacznie funkcjonować również w atlasach nieba. W filmie przygotowanym z pomocą rodziców przez Kajtka, ""Żywa"" to mała asteroida, która uciekała przez cały Kosmos przed deszczem siarkowodorowym. Nie miała jednak mapy i trafiła do naszego Układu Słonecznego. Zwycięzca wyjaśnił, że udział w konkursie i przygotowywanie filmu było dla niego ""super zabawą"". Najwięcej trudności przysporzyła mu rola narratora opowieści.

Kajetan nagrał krótki film opowiadający bajkę o żywej planecie. W pracy pomogli mu rodzice. Sześciolatek tłumaczył, że najpierw chciał nazwać planetoidę Żywym Kamieniem. Pytany, jaki zawód wybierze w przyszłości powiedział, że ""chciałby ratować węże zagrożone wyginięciem lub zostać astronautą"".

Film wymyślony i przygotowany przez Kajtka, przedstawia skomplikowane losy asteroidy, która w Układzie Słonecznym znalazła się po katastrofie, jaką była seria ulewnych deszczy siarkowodorowych. Nagranie, w którego przygotowaniu pomagali rodzice chłopca można już zobaczyć w internecie.

Zaraz po ogłoszeniu wyników konkursu połączono się z Międzynarodową Stacją Kosmiczną. Laureaci konkursu mogli porozmawiać z przebywającym na stacji belgijskim astronautą Frankiem De Winne.

""Była sobie spokojna planeta, na której żył żywy kamień. Pewnego dnia zaczął padać siarkowodorowy deszcz, który chciał zniszczyć planetę. Lał, lał, lał, aż starszyzna powiedziała kamieniowi, że musi uciekać..."" - tak Kajetan zaczął prezentację, którą przygotował z niewielką pomocą rodziców."
train,"2006-11-27: Starogard Gdański: Stachowicz prezydentem

Edmund Stachowicz został prezydentem Starogardu Gdańskiego. Pokonał w drugiej turze Sławomira Neumanna z Platformy Obywatelskiej. Z pierwszych nieoficjalnych danych wynika, że kandydat lewicy wygrał przewagą ok. 1700 głosów. Stachowicz otrzymał 58,29-procentowe poparcie (6305 głosy), a na Neumanna głosowało 41,71 proc. starogardzian (4511 głosy). Frekwencja w stolicy Kociewia była niska. Do urn poszło zaledwie 28,97 proc. wyborców.

Jak poinformowała nas przewodnicząca Miejskiej Komisji Wyborczej w Starogardzie Gdańskim, Irena Krzykowska, głosowanie przebiegao bez żadnych zakłóceń: ""Nie otrzymaliśmy żadnych sygnałów o jakiejkolwiek agitacji"" - powiedziała nam przewodnicząca.

Lokale wyborcze otworzono punktualnie o godzinie szóstej, tyle że chętnych do urn w samym Starogardzie Gd. było o wiele mniej niż do pierwszej tury. ""Od otwarcia lokalu do godz. 10.30 naliczyliśmy niespełna 100 osób, a dwa tygodnie wcześniej, o tym samym czasie swe głosy oddało już 250 wyborców"" - mówi Mikołaj Sztandur, przewodniczący komisji nr 5 w Starogardzie Gd. - ""Pierwsza osoba w naszym lokalu pojawiła się dopiero parę minut przed 7. Powodem mniejszego zainteresowania drugą turą może być fakt, że nie wybieraliśmy już radnych do miast, powiatów czy sejmików."""
train,"2006-11-17: Borowski wstrzymał decyzję o poparciu do przyszłego tygodnia

Marek Borowski na prośbę Donalda Tuska prawdopodobnie nie ogłosi w piątek kogo poprze w II turze wyborów prezydenckich w Warszawie. Przypomnijmy, że o poparcie Borowskiego walczą Kazimierz Marcinkiewicz i Hanna Gronkiewicz-Waltz. Nieoficjalnie wiadomo, że Lewica i Demokraci uzależniają swoje ewentualne poparcie dla kandydatki PO od zawarcia koalicji w Radzie Warszawy, gdie PO ma 27 na 60 randych. Mówi się też o obsadzie stanowisk w Ratszu. Marek Borowski po spotkaniu z Donaldem Tuskiem stwierdził, że doszli do wspólnego wniosku, że trzeba odsunąć PiS od władzy w stolicy. Na ewentualne poparcie kandydata Lewicy i Demokratów musimy poczekać jeszcze do poniedziałku albo wtorku. Druga tura wyborów odbędzie się 26 listopada."
train,"2006-09-25: Mija pięć lat od uruchomienia polskojęzycznej Wikipedii

26 września mija pięć lat od uruchomienia polskojęzycznej Wikipedii. W tym celu przez redaktorów Wikinews i Wikipedii przygotowany został reportaż opisujący obecnie najobszerniejszą encyklopedię w Polsce.
""18:28, 26 wrz 2001: Wariat, który zabrał się za polską edycję wikipedii""

Powyższy cytat nie pochodzi z powieści Arthura C. Clarke’a Odyseja kosmiczna 2001, lecz są to słowa znajdujące się na stronie użytkownika polskojęzycznej Wikipedii, Pawła Jochyma. Data to chwila, w której zostały one zapisane. Jest to zarazem moment startu tej internetowej encyklopedii. Następnego dnia po tym wydarzeniu dołączył do projektu Krzysztof Jasiutowicz. Obaj ""wariaci"" określani są dziś przez społeczność wikipedystów jako „ojcowie-założyciele”. Przez następne pięć lat do redagowania Wikipedii przyłączały się tysiące kolejnych użytkowników. Wraz z popularnością projektu rosła liczba problemów, jakie trzeba było rozwiązywać, zarówno natury technicznej, merytorycznej jak i społecznej.

Jeżeli często korzystasz z popularnych wyszukiwarek jak Google, wpisz „wiedza” i wciśnij ""enter"", a na pewno jeden z pierwszych dziesięciu linków kierować będzie cię do Wikipedii. Być może zrobi ona na tobie pozytywne wrażenie i sam po jakimś czasie weźmiesz udział w tworzeniu encyklopedii, lecz możliwe jest też, że zniechęcisz się poziomem artykułów. O tym, jakie problemy stoją przed Wikipedią, wiedzą chyba najlepiej sami wikipedyści, którzy codziennie przeglądają zmiany wprowadzane przez stałych lub przypadkowych redaktorów, prowadzą dyskusje na temat jakości, standardów i działań poszczególnych osób w projekcie.

Po pięciu latach ta internetowa encyklopedia, opierająca się na ruchu wolnego oprogramowania, zapoczątkowanym przez Richarda Stallmana, stała się także wielką międzynarodową społecznością. Im większa staje się ta społeczność, tym większe problemy, jakie musi pokonywać. Dla osób z zewnątrz, czy nowicjuszy, próbujących dołączać do projektu, praca w Wikipedii może początkowo wydawać się bardzo skomplikowana, dlatego poniższy tekst stara się przedstawić Wikipedię „od kuchni”.

Skąd się biorą wikipedyści?

Nieprzypadkowo artykuł rozpoczyna się od przywoływania wyszukiwarek. Na specjalnej tzw. metastronie Jak trafiłem na Wikipedię, osoby biorące udział w projekcie mogą wpisywać przyczyny znalezienia się w nim. Ponad połowa osób przyznaje, że trafiła do projektu właśnie dzięki Google szukając w sieci czegoś dla nich ważnego. Wiele osób podało prasę jako przyczynę zainteresowania się Wikipedią. Obecnie, często można zauważyć na stronach nowych użytkowników, że zaczęli edytować, ponieważ wcześniej z Wikipedii często korzystali i postanowili się zrewanżować, wnosząc kolejne porcje wiedzy.

Nietrudno też dowiedzieć się w jakim wieku są wikipedyści, gdzie mieszkają, czy jakie mają wykształcenie. Oczywiście dotyczy to tylko grona tych bardziej aktywnych i zarazem na tyle otwartych, by podzielić się informacjami na swój temat. Są to przeważnie mieszkańcy miast, szczególnie tych większych, najczęściej studenci bądź absolwenci studiów. Nie wszyscy jednak, którzy edytują, zostają w projekcie na tyle długo, by się określić. Bardzo dużo osób wprowadza po kilka edycji, po czym zaprzestaje działalności. Sporo edycji wykonują także niezarejestrowani użytkownicy. Niestety mniej więcej co dziesiąta edycja to złośliwy wandalizm albo spam, które aktywni wikipedyści starają się jak najszybciej usunąć.

Chociaż administratorów jest w polskiej Wikipedii prawie setka, to patrolowanie wandalizmów i sprawdzanie naruszeń praw autorskich, nie wspominając o zawartości merytorycznej, pochłania chyba najwięcej czasu. Do tego dochodzą dyskusje z innymi wikipedystami, czy pouczenia i powitania nowych użytkowników, nieznających zbyt dobrze zasad i mechanizmów obowiązujących w projekcie. Niektórzy z wikipedystów, a nawet administratorów przyznają, że ich początki też nie były chlubne, a projekt służył im jako miejsce do dobrej zabawy. I właściwie duża część osób traktuje Wikipedię jako wielką przygodę swego życia, jednakże przy akceptacji wypracowanych przez społeczność zasad.

Dzięki temu, że niemal przez cały czas ktoś obserwuje ostatnio wprowadzone zmiany artykułów, nietrudno też zauważyć nowe osoby. Jeżeli nikt jeszcze z nimi nie rozmawiał, ich strony dyskusji podświetlają się jako czerwone linki, podobnie jak linki do artykułów, które jeszcze nie zostały napisane. Wtedy, o ile osoby te nie niszczą artykułów, do akcji zazwyczaj rusza Komitet powitalny, wstawiając na strony dyskusji nowicjuszy szablon z linkami do przydatnych stron i zachęcający do zarejestrowania się. Dzięki rejestracji użytkownik uzyskuje dodatkowe uprawnienia, np. możliwość utworzenia swojej własnej strony, czy możliwość (po jakimś czasie) starania się o status administratora.

Przyłącz się do projektu.

Początkującym redaktorom wcale nie jest łatwo. Jeżeli jesteś całkiem świeżym użytkownikiem Wikipedii, który zamierza dokonać pierwszych edycji, możesz liczyć się ze sceptycznym podejściem. Skąd ten sceptycyzm w otwartym projekcie? Właśnie dlatego, że jest otwarty - przyciąga on także osoby, które chcą wyrazić swoje poglądy na temat świata, albo po prostu wykorzystać go dla uczynienia happeningu, jak np. było w przypadku hasła o Henryku Batucie, rzekomo istniejącej ważnej postaci historycznej. Z tego powodu, wobec nowych osób dominuje zasada zwiększonej ostrożności, w szczególności w przypadku, gdy zajmują się bardzo specjalistycznymi dziedzinami wiedzy i przez to trudniej zweryfikować ich wkład.

Jeżeli więc zdarzy się, że po dokonaniu kilku kilkunastu edycji zostaniesz przez kogoś powitany, zwróć uwagę na linki odnoszące się do zasad Wikipedii. Znajomość zasad oraz zaleceń edycyjnych to praktycznie najważniejsza rzecz, aby użytkownicy mogli ze sobą współdziałać bez wszczynania zbędnych sporów. Staraj się też zbytnio nie irytować, jeżeli ktoś będzie kierował niezbyt miłe uwagi pod twoim adresem. Może być to inny użytkownik, który od niedawna jest w projekcie i jeszcze nie zapoznał się z Wikietykietą. Najlepiej jeszcze przed rozpoczęciem edytowania wiedzieć, że jest to projekt, który respektuje prawa autorskie i jego członkowie usuwają wszelkie plagiaty, jakie znajdą. Nie cała wiedza może być też w nim zawarta. Opis biografii sąsiada, o ile nie jest to znana postać, nie powinien znajdować się przecież w encyklopedii. Każda informacja powinna być też weryfikowalna, tzn. autor tekstu powinien móc wskazać źródła, które mogłyby potwierdzić wprowadzone przez niego treści.

Po jakimś czasie nieunikniona jest sytuacja, w której dwie lub więcej osób wchodzi w spór. Trudno byłoby znaleźć dłużej działającego wikipedystę, który z nikim w żaden spór się nie wdał. Dyskusja oczywiście nie musi prowadzić do konfliktu. Codziennie wikipedyści prowadzą dziesiątki dyskusji i tylko niektóre prowadzą do ostrzejszych sporów. W większości przypadków jednak przychodzi taki moment, w którym w wyniku sporu ktoś deklaruje, że chce opuścić projekt, lub że jest tego bliski. Niektórzy wikipedyści wstawiają na swoje strony użytkowników ilustrację, przedstawiającą ich poziom stresu. Na schemacie tym stres kończy się właśnie odejściem. Taka chwila dla każdego jest momentem przełomowym. Jeżeli decydują się w tym momencie na odejście, często już nie wracają, lecz jeżeli zostają, są też w jakiś sposób uodpornieni i sami starają się łagodzić spory, wiedząc do czego mogą one doprowadzić. Być może ten moment to właśnie jest odkrycie owego często przywoływanego ducha wiki.

Odkryj ""ducha wiki"".

Ktoś, kto spodziewa się tutaj rady redakcyjnej, która decyduje o ostatecznym kształcie haseł, może się zawieść. Wikipedia to nie tylko encyklopedia, ale także tworząca ją społeczność, która bynajmniej nie jest jednolita, a wśród jej członków, nawet administratorów i osób będących w niej prawie od samego początku, pojawiają się różne wizje dotyczące jej rozwoju, przyszłości i tego, czym tak naprawdę powinna być. Dla niektórych powinno być to miejsce, w którym gromadzona jest cała, oczywiście udokumentowana w innych wiarygodnych źródłach, wiedza ludzkości, dla innych jest to encyklopedia w bardziej tradycyjnym stylu. W ten sposób dokonał się wśród wikipedystów podział na inkluzjonistów i delecjonistów. Ci drudzy kładą duży nacisk na to, by w projekcie nie było zbyt wiele ""zbytecznych"" artykułów o zjawiskach mało istotnych, niegodnych encyklopedii. Najżywsze spory dotyczą haseł biograficznych. O ile wszyscy zgadzają się na to, że nie należy w Wikipedii umieszczać biografii własnego sąsiada tylko dlatego, że istnieje, o tyle problem staje się poważniejszy, jeżeli chodzi np. o mniej znanych aktorów, sportowców, czy pracowników naukowych.

Spór między inkluzjonistami i delecjonistami, nawet jeśli tak się nie określają, prowadzi do różnego podejścia wobec samego projektu. Osoby, którym nie podoba się idea umieszczania w niej np. pokemonów, określają ją coraz częściej mianem potocznopedii. Zwolennicy tego typu artykułów twierdzą zaś, że jest to także encyklopedia tematyczna. W Wikipedii istnieje wiele portali tematycznych związanych z węższymi lub szerszymi dziedzinami wiedzy.

Bardzo ważną sprawą na Wikipedii jest przejrzystość i jawność. Wszystkie edycje mogą być odnalezione przy użyciu ""Ostatnich Zmian"", historii hasła lub mechanizmami śledzenia wkładu użytkownika. Podobnie rzecz ma się z wszelkimi działaniami administracyjnymi: wszystkie one są rejestrowane na automatycznie generowanych stronach: Specjalna:Log/delete, Specjalna:Log/protect, Specjalna:Log/block i Specjalna:Log/rights. Dzięki tym mechanizmom wyłapywane są wandalizmy, ataki osobiste czy błędne decyzje administratorów. Wielu użytkowników korzysta każdego dnia z Ostatnich Zmian, strony, na której wyświetlane są na bieżąco wszystkie edycje użytkowników nie posiadających statusu bota.

O ile wszystkie działania są jawne, to dobrym zwyczajem jest także powiadamianie użytkowników o podejmowanych działaniach, które mają wpływ na pracę i funkcjonowanie społeczności. Dotyczy to przede wszystkim zmian na tzw. meta-stronach, dotyczących całego projektu, ale również większych akcji polegających na wprowadzaniu masowo zmian do wielu artykułów na raz. Jeżeli tego typu akcje prowadzone są przy pomocy specjalnych automatów wprowadzających tysiące drobnych zmian w ciągu doby, nie powiadomienie o takiej akcji ogółu użytkowników prowadzić może do negatywnego ich nastawienia wobec inicjatorów tego rodzaju działań.

Kilka słów o uprawnieniach.

Od administratorów wymaga się, by działali zarówno zgodnie z zasadami Wikipedii, jak i z Wikietykietą. Społeczność, ze względu na to, że nie ma dostępu do usuwanych treści, musi ufać administratorom, aby współdziałanie było w ogóle możliwe. Dlatego też na administratorów wybierane są osoby godne zaufania. Obecnie warunkiem wstępnym kandydowania na administratora jest liczba minimum 1500 edycji. Po zgłoszeniu się kandydat przechodzi tygodniowy test w postaci mniej lub bardziej trudnych, czasami irytujących pytań od innych użytkowników. Jest to nie tylko test na wiedzę. Przed udzieleniem odpowiedzi kandydat może spokojnie przeszukać Wikipedię, aby znaleźć odpowiednie informacje. Jest to przede wszystkim rodzaj badania jak kandydat zachowuje się w warunkach silnego stresu i radzi sobie z rozwiązywaniem konfliktów. Status administratora jest przyznawany przez głosowanie, w którym mogą uczestniczyć wikipedyści, którzy wykonali minimum 500 edycji.

Po pewnym czasie, administrator może ubiegać się o status biurokraty i CheckUsera. Biurokrata to osoba, która ma możliwość przyznawania uprawnień administratora (zgodnie z decyzją społeczności, po głosowaniu), zmiany nazwy użytkownika (zwykle na wyraźną prośbę zainteresowanego). Biurokratów w zasadzie nie potrzeba zbyt wielu, gdyż realizują oni tylko wolę społeczności. Biurokrata jedynie w sytuacjach spornych podejmuje indywidualnie decyzję. Takie sytuacje sporne, gdy np. trudno jednoznacznie zinterpretować czyjś głos w sprawie, zachodzą bardzo rzadko. Biurokraci nie są zwierzchnikami administratorów.

Kolejne dwa uprawnienia odnoszą się do bardziej poważnych kwestii - checkuser może sprawdzać numer IP zalogowanych użytkowników. Porównywanie numerów oraz czasu edycji z nazwami użytkowników pozwala wykryć masowych wandali edytujących spod różnych pseudonimów oraz osoby głosujące ""na dwie ręce"". Nie wolno natomiast używać tego mechanizmu do identyfikowania tożsamości użytkowników, którzy pragną pozostać anonimowi.

Steward to funkcja wykraczająca poza zakres Wikipedii. Jest nadawana przez międzynarodową społeczność wszystkich projektów Fundacji Wikimedia, na tzw. Meta wiki. Stewardzi mają uprawnienia biurokraty, checkusera i administratora we wszystkich projektach Wikimedia i mają prawo do nadawania tych wszystkich uprawnień. Nie wolno im jednak ingerować w działania projektów, w które sami są mocno zaangażowani. Ich zadanie polega na pomocy początkującym projektom, które nie wybrały jeszcze żadnego biurokraty i nie wytworzyły własnej, sprawnie działającej społeczności oraz rozstrzyganie sporów w projektach, które ""zeszły na złą drogę"". Pierwszym stewardem wywodzącym się z polskiej Wikipedii i Wikinews był Datrio. Obecnie trzech Polaków posiada ten status, co stanowi dość wysoki odsetek w stosunku do ogólnej liczby polskich wikipedystów, w porównaniu z innymi Wikipediami.

Społeczność Wikipedii.

Na jednej z meta-stron, przeznaczonej dla użytkowników, którzy chcieliby się włączyć do projektu, znajduje się taki zapis: Witamy w Portalu Wikipedii - będącej zarówno encyklopedią, jak i społecznością wiki. O ile jednak większość zaangażowanych w projekt wikipedystów zgodziłaby się ze stwierdzeniem, że Wikipedia rzeczywiście jest jakiegoś typu społecznością, to istnieją także w projekcie osoby, które działają indywidualnie i jakby na uboczu, nie wchodząc w kontakty z innymi. Ważnym dla nich argumentem jest to, że zaangażowali się, by tworzyć encyklopedię, a nie po to, by tworzyć społeczność.

Część tego typu osób to administratorzy, samotni szeryfowie, nie włączający się do żadnych projektów, których zadaniem jest koordynowanie działań nad pewnymi problemami zarówno merytorycznymi jak i administracyjnymi. Część z nich to także zaangażowani użytkownicy, którzy do społeczności należeć nie chcą i tym bardziej odrzucają propozycję zgłoszenia się na administratorów. Bardzo często tego typu osoby wykonują mrówczą pracę, rzadko przez kogoś dostrzeganą. Określeni zostali oni nawet mianem WikiGnomów.

Wikipedia to przedsięwzięcie, które wymaga współpracy między jej twórcami. Aby chłodzić wszelkie konflikty, utworzona została nawet Wikietykieta, odmiana netykiety. Najważniejsze jednak jest to, że aby ze sobą współdziałać, wikipedyści muszą się ze sobą komunikować. Służą do tego strony dyskusji zarówno haseł jak i strony dyskusji użytkowników, ale także lista dyskusyjna, IRC czy specjalnie do tego celu utworzona Kawiarenka pod Wesołym Encyklopedystą. Część wikipedystów używa także komunikatorów, czy koresponduje prywatnie ze sobą. Sposobów komunikowania się jest zresztą cała gama i część użytkowników ma w tym względzie określone preferencje. Swego czasu nawet istniała pewna rywalizacja miedzy zwolennikami synchronicznego IRCa, gdzie nadal istnieje ""żartobliwy oczywiście"" zapis: ""Centrum Sterowania Wikipedią"" a zwolennikami listy dyskusyjnej, miejsca w którym kiedyś np. wybierano administratorów projektu.

Część wikipedystów ma także swoje blogi. Poza wymienionymi kanałami informacji istnieje także grupa dyskusyjna alt.wikipedia.pl, która rzadko jest jednak odwiedzana, czy forum dyskusyjne, które co prawda powstało, ale przyciągnęło niewiele osób.

Wikipedyści jednak nie komunikują się tylko poprzez internet. Organizowane są lokalne, czy tez ogólnokrajowe zloty, a raz w roku jest organizowana Wikimania, zlot wikipedystów z całego świata, na których nie tylko osoby poznają się ze sobą, ale towarzyszy temu konferencja prasowa i bogaty repertuar referatów dotyczących kwestii technicznych, społecznych, organizacyjnych, finansowych itp. związanych z Wikipedią.

Jakość Wikipedii (wzrasta).

Ciągły przyrost nowych artykułów powoduje też to, że ktoś musi obserwować ewentualne zmiany w tychże, choćby z tego względu, że artykuł może być ""zepsuty"" czy zwandalizowany przez nowego, nie znającego jeszcze zasad użytkownika. Każdy wikipedysta może dodać każdy artykuł do listy obserwowanych stron. Niektórzy są w stanie mieć po kilka tysięcy obserwowanych stron. Dodanie artykułu do obserwowanych powoduje, że można zasiadając przed komputerem jednym kliknięciem sprawdzić w ilu obserwowanych artykułach pojawiły się zmiany. Oczywiście w tym względzie nie ma żadnego podziału pracy. Każdy dodaje do obserwowanych te artykuły, które należą do interesującej go kategorii. Niektórzy obserwują wszystkie napisane przez siebie artykuły, inni wszystkie modyfikowane przez siebie strony.

Takie czuwanie nad istniejącymi artykułami jest jakimś sposobem na kontrolę jakości treści istniejących w projekcie. Jednakże w wielu dziedzinach ciągle brakuje specjalistów. I chociaż w gronie wikipedystów ciągle przybywa osób ze stopniem doktora, co można sprawdzić na stronie: Wikipedia:Wikipedyści według wykształcenia, to jednak ciągle wiele artykułów ze specjalistycznych dziedzin jest do sprawdzenia, nie wspominając o tych, których nie ma napisanych.

Jednym z mankamentów Wikipedii jest to, że rozrasta się ona nierówno. O ile w projekcie jest wielu informatyków, to niewiele osób związanych ze sztuką. Pojawiający się eksperci jednakże czasami z trudem dostosowują się do zasad, jak chociażby do zalecenia, by nie pisać o samym sobie, czy też do zasady neutralnego punktu widzenia. Czasami obstawanie przy ""własnej"" wersji artykułu prowadzi do tego, że staje się on kontrowersyjny, co wzbudza duże emocje i oczywiście potrzebę spojrzenia z boku przez innego eksperta, którego często brakuje. I chociaż takie przypadki zdarzają się rzadko, to jednak część artykułów jest nadal oznaczona specjalnym szablonem """", który informuje, że dana strona nie spełnia neutralnego punktu widzenia.

Nieco mniejszym problemem, chociaż pojawiającym się w szerszej skali są artykuły tworzone przez użytkowników nie zaznajomionych z zaleceniami edycyjnymi, którzy tworząc artykuł nie stosują linków, nie przypisują kategorii czy też nie formatują stron. Takich stron jest cały czas bardzo wiele. Czasami są one zbyt rozległe, by móc je szybko poprawić. Wówczas wstawia się kolejny szablon, informujący tym razem, że jest to strona do dopracowania. Artykułów oznaczonych tego typu szablonami ciągle jest od kilkuset do kilku tysięcy.

Efektem nierównomiernego rozrastania się Wikipedii jest też to, że są różne standardy tworzenia artykułów. W niektórych biografiach np. historia życia jest pisana na górze strony, a poniżej osiągnięcia, w innych odwrotnie. W przypadku dołączania różnych tabel do artykułów bardzo często pojawia się różnorodna kolorystyka. Między innymi z tego powodu pojawiły się szczegółowe zalecenia edycyjne do konkretnych dziedzin wiedzy oraz infoboxy. W wyniku dyskusji nad artykułami pojawiły się także wikiprojekty, gdzie wikipedyści ustalają standardy do konkretnych artykułów, choć w większości przypadków służą one na razie do koordynacji działań przy portalach tematycznych.

Ostatnio jednak pojawiło się kilka inicjatyw, mających na celu poprawę jakości Wikipedii. Jedną z nich jest pomysł na to, by tłumaczyć artykuły medalowe z obcojęzycznych Wikipedii, drugi równoległy pomysł, to poprawianie ilustracji w artykułach, którym przyznano medal. Równolegle powstał pomysł na to, by wikipedyści przestawiali swoje zbiory biblioteczne, co może być bardzo przydatne w przypadku wątpliwości, z jakimi może spotkać się redagujący, formatujący czy ilustrujący dany artykuł użytkownik, mający mniejszą wiedzę w danym zakresie.

Być może w najbliższej przyszłości Wikipedia zamieni się w projekt, który tworzony będzie równoległe przez mniej czy bardziej specjalizujące się w danych dziedzinach zespoły, np. pracujące w konkretnych Wikiprojektach. Choć przyznać trzeba że sama Wikipedia jest na tyle atrakcyjna, że każdy chce ""zakosztować"" edytowania różnego typu artykułów. Niemniej jednak potrzebna jest większa koordynacja w projekcie i ciągłe poprawki w meta-stronach, by uniknąć błądzenia w poszukiwaniu informacji. Wszak właśnie ten projekt po to powstał, by odpowiednio porządkować wiedzę, rozsianą w różnych miejscach internetu.

Jak wyglądać będzie świat po 10 latach istnienia Wikipedii?

Twórca projektu Wikipedii Jimbo Wales w jednym z wywiadów, zapytany o to jak będzie wyglądała Wikipedia po 10 latach odpowiedział: ""Moja ulubiona odpowiedź na to pytanie to powiedzenie, że prawdziwym pytaniem jest: gdzie będzie świat po 10 latach Wikipedii :)""

Wikipedia otworzyła nowe wrota w erze Internetu i stała się szablonowym przykładem web 2.0, a wraz z nią także siostrzane projekty Fundacji Wikimedia i inne strony oparte na mechanizmie Wiki. O ile dziś najbardziej popularnym projektem opartym na Wiki jest Wikipedia, o tyle za pięć, dziesięć czy piętnaście lat to może być zupełnie inny projekt. Być może będzie to kiedyś Wikinews, być może darmowe podręczniki. W każdym bądź razie wraz z rozwojem Wikipedii w internecie rozwija się cały wikiświat.

Anglojęzyczna Wikipedia wystartowała 15 stycznia 2001 roku, we wrześniu była już jej polska wersja oraz parę innych wersji językowych. Dziś wersji językowych jest ok. 200, a tych liczących się, mających ponad 50 tysięcy artykułów jest kilkanaście. Dla usprawnienia działania wielu projektów językowych powstała jeszcze w 2001 specjalna wiki - metawiki, gdzie do tej pory m.in. omawia się najbardziej ogólne kwestie związane z projektami Fundacji Wikimedia. A właśnie, sama Fundacja Mediawiki powstała dopiero w 2003 roku (dwa lata później jej polski oddział - Wikimedia Polska), a zaraz za nią kilka siostrzanych projektów Wikipedii: Wikicytaty, Wikibooks i Wikiźródła. Od roku działał jednak już wówczas Wikisłownik. W 2004 roku powstało kilka następnych projektów siostrzanych: Wikispecies, Wikinews, Commons i Wikijunior, początkowo jako część Wikibooks. W tym roku, także na łamach Wikibooks pojawił się nowy projekt Wikiversity.

Wydawać by się mogło, że w ramach fundacji nowych projektów wiki będzie z roku na rok przybywać. Jednak w tym czasie pojawiła się także Wikia, czyli zbiór wielu stron wiki, poruszających różne mniej lub bardziej poważne kwestie, jak np. Uncyclopedia i część proponowanych jako nowe projektów fundacji, zaczęło rozwijać się właśnie tam. Problemem jest jednak to, że projekty Wikii nie są powiązane z Wikipedią, tak jak jej siostrzane projekty, więc prawdopodobnie nowe projekty fundacji Wikimedia będą dalej powstawać. Trudno byłoby powiedzieć jednak, co byłoby tak ważkiego, by społeczność działająca w obecnych projektach poparłaby zdecydowanie jako nowy projekt. Być może po Wikijuniorze i Wikiversity będzie to Wikischool. Możliwe, że w przyszłości na bazie Wikiźródeł i Wikiversity powstanie projekt Wikipublikacji, a może na bazie Wikiversity rozwinie się Wikilaboratory, chociażby miało zajmować się tylko oprogramowaniem na początku. Na bazie Wikisłownika mógłby powstać Wikitranslator, na bazie Commons Wikiatlasy, czy na bazie Wikinews - WikiTV. Możliwe, że kiedyś też na bazie Commons powstawać będą Wikifilmy, chociażby dokumentalne.

A co będzie za 20, 30 lat? Wikipatenty? Wikiprawo? Wikifabryka? Wikikonstytucja? na razie wydaje się, że nawet siostrzane projekty fundacji ze sobą konkurują, nie wspominając o międzyjęzykowej konkurencji, ale też istnienie tak wielu projektów wzajemnie je napędza. Wikipedia istnieje już od 5 lat, co będzie za następne 5 lat dziś trudno przewidzieć. Na pewno będzie wiele nie tylko ilościowych, ale i jakościowych zmian. A co do ilości artykułów, wikipedystów, administratorów dobrze byłoby przyjrzeć się danym statystycznym.

Ekspansja Wikipedii w cyberprzestrzeni.

Gdyby zerknąć na ogólne statystyki Wikipedii, jak i jej siostrzanych projektów, zauważyć można ciągły wzrost zarówno liczby artykułów, wikipedystów, grafik umieszczanych w projektach, czy też linków wewnętrznych oraz linków do innych Wikipedii, tzw. interwiki.

Wzrost liczby artykułów idzie w parze ze wzrostem liczby wikipedystów, jednak różnie to wygląda w różnych edycjach językowych Wikipedii. W polskojęzycznej edycji np. przypada więcej artykułów na jednego użytkownika, niż w innych projektach, gdy przyjrzymy się tylko tym większym. Wzrost liczby aktywnych użytkowników przekłada się także na wzrost liczby administratorów, choć także różnie to wygląda w różnych projektach. Natomiast w niemieckiej wersji Wikipedii jest najwięcej użytkowników w stosunku do liczby artykułów (oczywiście biorąc tylko największe Wikipedie).

Gdyby spojrzeć na wykresy wzrostu liczby artykułów zauważyć można dwie tendencje:

Nie wszystkie językowe wersje Wikipedii startowały w tym samy czasie, dlatego też różnią się one tak bardzo liczbą artykułów. Ale to nie jedyna przyczyna. Japońska Wikipedia wystartowała stosunkowo późno, natomiast bardzo szybko się rozwijała, stając się w pewnym momencie czwartą pod względem liczby artykułów. Tak naprawdę jednak obecnie spośród dziesiątek działających wersji językowych tylko 11 do tej pory ma więcej niż 100 tysięcy artykułów. Są także projekty, które zatrzymały się na kilku artykułach. Można na ten problem spoglądać z różnych stron. Ciekawe są zestawienia pokazujące ile artykułów przypada na liczbę osób władających danym językiem. W tym przypadku liczba artykułów w anglojęzycznej, czyli największej Wikipedii nie jest aż tak imponująca. Za to dość dobrze rozwijają się Wikipedie, pisane w językach znanych przez kilka czy kilkadziesiąt tysięcy osób. Z projektów pisanych w językach, którymi posługuje się ponad milion osób, najbardziej rozwinięta jest Wikipedia pisana w sztucznym języku esperanto. Na dalszych miejscach są Wikipedie: estońska, szwedzka, norweska, słoweńska, fińska, holenderska, słowacka, duńska, litewska i następny w kolejności jest polski projekt.

Podobnie można mówić o nierównym wkładzie użytkowników w rozwój Wikipedii. W przypadku wersji polskojęzycznej 2/3 edycji zostało wykonanych przez ponad 100 użytkowników, 90% przez ok. 700 osób, zaś 10 tysięcy incydentalnych użytkowników czyli 2/3 wszystkich dokonało nie więcej niż 3% edycji. W przypadku różnych wersji językowych ten rozkład wygląda różnie, ale dość podobnie. Niewielka część społeczności wykonuje bardzo dużą ilość edycji i sporo incydentalnych użytkowników wykonuje po kilka edycji. Różna jest także aktywność wikipedystów posługujących się danym językiem. Projekt polskojęzyczny znajduje się dopiero na 17. miejscu, jeżeli chodzi o liczbę wikipedystów w stosunku do liczby osób posługujących się językiem polskim, jeśli wziąć pod uwagę Wikipedie, w których liczba artykułów do maja 2006 przekroczyła 10 tysięcy.

Jak można zauważyć na powyższych wykresach w przypadku polskojęzycznej Wikipedii na jednego bardzo aktywnego użytkownika przypada relatywnie dużo linków wewnętrznych, artykułów i słów, co oznacza dużą ""produktywność"" polskich wikipedystów. Jeżeli chodzi o liczbę artykułów przypadających na jednego wikipedystę, przodujemy wśród największych Wikipedii. Porównywane tutaj były tylko wersje, w których działa ponad 200 bardzo aktywnych wikipedystów. Wysokie wskaźniki ma też szwedzka Wikipedia, choć w przypadku tego projektu bardzo dużo haseł ma postać zalążkową. Zauważyć też warto, że w przypadku niemieckiej Wikipedii na jednego bardzo aktywnego wikipedystę przypada mniej artykułów, słów i linków, co ma też dobre strony, gdyż pozwala to aktywniejszym wikipedystom lepiej kontrolować treści artykułów.

Rozwój Wikipedii to samonapędzający się proces. Wzrost liczby artykułów i linków wewnętrznych powoduje, że coraz częściej jej strony mają wysokie pozycje w wyszukiwarkach. Ta popularność przekłada się z kolei na ciągłe pojawianie się nowych użytkowników, którzy wprowadzają nowe dane. Obecnie, mimo że tysiące wikipedystów edytują codziennie artykuły w wielu językach, to nadal jest to niewielka społeczność. W przypadku polskojęzycznej wersji jest to kilkuset użytkowników, ale biorąc pod uwagę, że jeszcze przez jakiś czas ta liczba będzie się z roku na rok podwajała, do 2010 roku może być to sporych rozmiarów grupa.

W przypadku projektów siostrzanych, takich jak Wikibooks czy Wikinews na razie to są bardzo niewielkie grupy, liczące kilku czy kilkunastu w miarę stałych współpracowników. Wydaje się jednak, że na horyzoncie rysować zaczyna się coś, co można by określić jako WikiŚwiat, który być może uda się przeciwstawić McŚwiatowi nastawionemu na konsumpcję produktów wytworzonych przez innych anonimowych ludzi. WikiŚwiat nastawiony jest raczej na tworzenie, przetwarzanie i dzielenie się z innymi, co upodabnia go do pierwotnych wspólnot, w których obecna jest kultura darów.

Kultura darów.

Wszystko to brzmi bardzo górnolotnie. Parę tysięcy idealistów wymienia się wiedzą ze sobą za pomocy nowoczesnych technologii, które są niedostępne dla mieszkańców Trzeciego Świata. Jeżeli jednak zaczynasz dawać prezenty, nie potrafisz się od tego powstrzymać i szukasz sposobów na to, by podzielić się wiedzą także z tymi, którzy dostępu do drogich technologii nie mają.

W tej chwili rozważane są właśnie sposoby dotarcia z wiedzą do tego typu osób. Jednym wyjściem jest wydrukowanie Wikipedii w wystarczającej ilości egzemplarzy w rodzimych czy urzędowych językach biedniejszych krajów. Inny pomysł to dołączenie do projektu ""Laptop za 100 dolarów"", znanego też pod nazwą ""One Laptop Per Child"". Do każdego laptopu dołączana byłaby cała Wikipedia."
train,"2005-06-30: Jimmy Wales zapowiada współpracę pomiędzy KDE Group i Fundacją Wikimedia

Współpraca pomiedzy KDE Group, twórcami wolnego oprogramowania dla systemu GNU/Linux, oraz Fundacją Wikimedia została niedawno zapowiedziana na konferencji LinuxTag w Karlsruhe. Organizacje te zamierzają stworzyć protokół, dzięki któremu stanie się możliwy dostęp do danych projektu Wikimedia z dowolnego programu, w szczególności pochodzącego z pakietu KDE

Grupa KDE postara się zintegrować część aplikacji ze swego pakietu z danymi pochodzącymi z projektów Wikimedia. Na przykład amaroK, odtwarzacz multimedialny, będzie używał danych z Wikipedii, aby pokazywać informacji o muzyce odgrywanej w danym momencie. Inne aplikacje, takie jak chemiczna baza danych Kalzium, baza danych o niebie KStars, czy pakiet biurowy KOffice, będą używać danych z Wikipedii, lub jej projektów siostrzanych.

Technologia ta będzie opierała się na protokole SOAP/WSDL, który jest używany między innymi przez ""Google API"". Może ona być wykorzystana praktycznie na każdej platformie i w każdym środowisku programistycznym.

Prawdopodobne jest także włączenie archiwum Wikipedii do części edycji KDE na nośnikach CD-ROM (np. w różnych dystrybucjach Linuksa) po to, aby stało się możliwe korzystanie z jej danych bez połączenia z siecią Internet."
train,"2006-07-03: Gilowska nie wróci do rządu

""""Nie przyjęłam oferty premiera. Powiedziałam mu to już w sobotę po południu"""" - powiedziała Zyta Gilowska telewizji TVN24.

Informację tę potwierdził rzecznik rządu Konrad Ciesiołkiewicz.

Ciesiołkiewicz powiedział, że premier przyjął decyzję Gilowskiej ze zrozumieniem, a swoją propozycję traktował jako pomoc byłej wicepremier w sprawie jej lustracji."
train,"2010-06-24: Puszcza Niepołomice awansowała do II ligi

Puszcza Niepołomice wygrała 2-1 z Naprzodem Jędrzejów w meczu 33. kolejki grupy małopolsko-świętokrzyskiej III ligi. Dzięki temu zwycięstwu klub z Niepołomic zapewnił sobie, na kolejkę przed końcem sezonu, awans do II ligi.

Puszcza Niepołomice jest ostatnim klubem, który wywalczył awans do grupy wschodniej II ligi. Wcześniej promocję zapewniły sobie także Spartakus Szarowola, GLKS Nadarzyn oraz Sokół Sokółka."
train,"2007-09-01: OE 2007/08: Zagłębie Lubin - Legia

W piątkowy wieczór o godzinie 20:00 rozpoczął się jeden z ciekawszych meczy kolejki. Na stadionie GOS-u zmierzyły się drużyny Zagłębia Lubin i Legii Warszawa. Mecz miał być rewanżem za ostatnie spotkanie poprzedniego sezonu w którym Lubinianie wygrali 2:1 przy pieczętując zwycięstwo w lidze w edycji 2006/2007.

Przez pierwszą część spotkania przeważała Legia, która udu komentowała strzelonym golem w 13 minucie. Pechowym strzelcem został Tiago Gomes, który skierował futbolówkę do własnej bramki będąc pod presją Kamila Grosickiego.

Druga bramka padła już w dodatkowym czasie gry. Wtedy to Maciej Korzym dobił drużynę z Dolnego śląska."
train,"2005-07-17: Afera FOZZ: Zarzut niegospodarności przedawniony

Zarzut niegospodarności stawiany Janinie Chim przez sąd w sprawie afery w Funduszu Obsługi Zadłużenia Zagranicznego uległ przedawnieniu. Minęło bowiem 15 lat od zakończenia sprawowania funkcji wicedyrektora FOZZ przez Chim. Oznacza to, że nieprawomocny jest wyrok sądu skazujący ją na 6 lat więzienia za działanie na szkodę FOZZ i defraudację milionów złotych.

Sprawa FOZZ toczy się w sądzie ponad 14 lat. Wobec groźby jej przedawnienia, dopiero w ostatnim roku przybrała przyspieszenia. Sześciu oskarżonych zostało skazanych na kary od 3 do 9 lat pozbawienia wolności. Przedawnienie jednego z zarzutów sprawi prawdopodobnie, że Sąd Apelacyjny, który rozpatruje w tej chwili sprawę FOZZ obniży te kary.

Wśród skazanych są także m.in. były dyrektor generalny FOZZ, Grzegorz Żemek, były szef Universalu, Dariusz Przywieczerski (obecnie ukrywa się przed policją), Krzysztof Komornicki i Irene Ebbinghaus.

Nieprawidłowości w Funduszu Obsługi Zadłużenia Zagranicznego na początku lat 90. wykryła Najwyższa Izba Kontroli. Przez FOZZ wypływały z kraju miliony złotych przeznaczone oficjalnie na zmniejszenie długu zagranicznego. Nieoficjalnie pieniądze trafiały do licznych firm zagranicą, szczególnie w tzw. rajach podatkowych. Pieniądze wracały potem do Polski i stanowiły zastrzyk finansowy dla wielu mnożących się na początku lat 90. firm. Sąd szacuje straty Skarbu Państwa w wyniku afery FOZZ na 134 miliony złotych."
train,"2008-02-13: Chiny: władze zapowiadają walkę z opozycyjnymi wystąpieniami w czasie Igrzysk

Władze Chin zapowiedziały, że będą w zdecydowany sposób dążyć do zaniechania i zwalczania wszelkich ""masowych incydentów"", które mogłyby zaszkodzić atmosferze Igrzysk Olimpijskich w Pekinie.

Terminem ""masowych incydentów"" przedstawiciele chińskiej dyktatury mają zwyczaj określać wszelkie protesty opozycjonistów, czy lokalne zrywy. Chiny twierdzą, że będą poszukiwać metod powstrzymania takich działań, m.in. poprzez tajne śledztwa i zastraszanie karami, które mogą spotkać urzędników dopuszczających do takich działań.

Ta oficjalna informacja chińskich władz staje się kolejnym akcentem potwierdzającym opinię części środowiska międzynarodowego, stojącego na stanowisku, że przyznanie Pekinowi prawa do organizacji Igrzysk było błędem, dążącym do zabawy kosztem cierpień setek tysięcy ludzi. Wcześniej podobne odczucia wywołały decyzje m.in. brytyjskich i belgijskich komitetów olimpijskich, zakazujące reprezentantom tych krajów wystąpień przeciwko łamaniu praw człowieka w Chinach. Ostatecznie organizacje te wycofały się ze swoich pomysłów, ale podobne nieoficjalne stanowiska prezentuje kilka innych państw.

Natomiast w dniu wczorajszym, kolejnym akcentem wpływającym na atmosferę nadchodzących Igrzysk stała się rezygnacja reżysera Stevena Spielberga z funkcji doradcy artystycznego pekińskiej olimpiady. Jego decyzja była podyktowana sprzeciwem wobec stanowiska Chin, które odmówiły podjęcia prób dążących do powstrzymania dramatycznej sytuacji humanitarnej w Darfurze, prowincji Sudanu od lat objętej konfliktem zbrojnym. Chiny będąc największym partnerem handlowym sudańskich władz, nie zgadzają się na wprowadzenie proponowanych przez Radę Bezpieczeństwa ONZ sankcji wobec tego kraju. Wprowadzenie sankcji gospodarczych pozwoliłoby na wywarcie presji, mającej na celu osłabienie twardej polityki rządu w Chartumie wobec mieszkańców prowincji Darfur."
train,"Egipt: wojsko obiecuje spełnienie wszystkich żądań protestujących

W czwartek rano do tłumów przeciwników prezydenta Mubaraka zebranych na placu Tahrir w Kairze przemawiał naczelny dowódca egipskiego wojska Hassan al-Roweny. Zadeklarował on, że wszystkie żądania protestujących zostaną spełnione. Po wygłoszeniu tego oświadczenia dowódca udał się na spotkanie najwyższej rady wojskowej.

Oświadczenie dowódcy wojsk egipskich interpretowane jest jako zapowiedź odsunięcia rządzącego w Egipcie od 30 lat prezydenta Hosniego Mubaraka. Taką wersję potwierdza telewizja CNN informując, że prezydent odda dziś władzę komitetowi wojskowemu.

Informacjom o ustąpieniu prezydenta zaprzeczał jednak w czwartek premier Ahmed Shafiq:
- ""Nic się nie zmieniło. Jest normalnie. Nadal wszystko jest w rękach prezydenta"" - zapewnił polityk. Dementi premiera potwierdza także egipskie ministerstwo informacji podając w oficjalnym komunikacje że doniesienia o ewentualnym ustąpieniu prezydenta to plotki.

Egipska państwowa telewizja zapowiedziała, że w czwartek wieczorem prezydent wygłosi przemówienie do narodu. Informacja ta wraz z oświadczeniem Hassana al-Rowenny utwierdziła protestujących na placu Tahrir w przekonaniu o prawdopodobnym ustąpieniu prezydenta. Tymczasem telewizja Al-Arabija, podała, że prezydent Mubarak wraz z rodziną i szef sztabu generalnego udali się potajemnie do Sharm al-Szejk.

Agencja Reuters powołując się na źródła zbliżone do rządu Egipskiego potwierdza iż podczas dzisiejszego orędzia prezydent Mubarak ogłosi iż rezygnuje ze stanowiska, podobnie dla tej samej agencji wypowiedział się szef amerykańskiej Centralnej Agencji Wywiadowczej (CIA) informując, że na podstawie otrzymywanych z Egiptu raportów może z dużym prawdopodobieństwem powiedzieć, że Mubarak ustąpi w ciągu najbliższych kilku godzin.

Po informacjach o prawdopodobnym ustąpieniu prezydenta Mubaraka na placu Tahrir zbiera się coraz większy tłum Egipcjan licząc, że podczas wieczornego orędzia prezydent poda się do dymisji. Obecny na placu korespondent Rzeczpospolitej w Egipcie Jerzy Haszczyński w rozmowie z radiem tokfm mówi iż ilość osób obecnych na placu jest trudna do oszacowania, ale przyrasta w bardzo szybkim tempie. - ""Jestem na placu Tahrir. Płynie rzeka ludzi. Ludzie niosą flagi, krzyczą: ""ustąp, ustąp"", ""nie odejdziemy póki ty nie odejdziesz"""" -mówił relacjonując na żywo sytuację z Kairu.

Cytowany przez Reutersa członek z rządu egipskiego nieoficjalnie mówi iż przekazanie władzy przez prezydenta wojsku ma odbyć się jako ""transfer"" systemu rządów cywilnych do wojskowych a nie jako zamach stanu. Takiego rozwiązania obawia się Bractwo Muzułmańskie, według przedstawicieli tej najbardziej zorganizowanej w Egipcie grupy opozycyjnej zmiana taka nie zmniejszy rozgoryczenia ludności Egipskiej. Przedstawiciele Bractwa uważają jednak iż przekazanie władzy ma formę zakamuflowanego zamachu stanu, a prezydent już został pozbawiony władzy.

Z protestującymi na głównym placu Kairu solidaryzuje się coraz więcej mieszkańców Egiptu, w wielu zakładach pracy zostały ogłoszone strajki, których głównym postulatem jest odwołanie Prezydenta oraz podwyżek płac. Wśród protestujących znaleźli się Pracownicy przemysłu stalowego oraz obsługa Kanału Sueskiego.

Organizatorzy protestów na najbliższy piątek zapowiedzieli dzień złości podczas którego demonstracje w całym Egipcie mają skupić rekordową liczbę protestujących."
train,"2008-03-14: Prezydent Olsztyna trafi do aresztu

Białostocki sąd okręgowy uwzględnił zażalenie prokuratury na decyzję sądu pierwszej instancji, który nie zgodził się na aresztowanie prezydenta Olsztyna. Tym samym włodarz miasta trafi do aresztu. Po usłyszeniu postanowienia sądu oskarżony zasłabł i został przewieziony do szpitala.

Czesław Jerzy M. ma postawione dwa zarzuty. Dotyczą one przestępstw przeciwko wolności seksualnej i obyczajności (rzekome molestowanie urzędniczek i zgwałcenie jednej z nich). Prokuratura złożyła zażalenie, ponieważ uważa, że wciąż są przesłanki do stosowania aresztu: obawa matactwa i grożąca podejrzanemu surowa kara."
train,"2007-05-19: Częstochowa: festiwal filmowy ""WATCH DOCS. Prawa człowieka w filmie""

W dniach od 16 - 18 maja, w budynku Akademii im. Jana Długosza w Częstochowie, odbył się piąty objazdowy festiwal filmowy poświęcony prawom człowieka. Głównymi organizatorami imprezy byli m.in. Helsińska Fundacja Praw Człowieka oraz Społeczny Instytut Filmowy. Festiwal współorganizowany był przez Instytut Pedagogiczny na Akademii Jana Długosza, a także przez Studenckie Koło Badań Społecznych.

Przez trzy dni odbywały się projekcje filmów dokumentalnych, dotyczące tematyki praw człowieka oraz ich nierespektowania w różnych krajach całego świata.

Poza projekcjami filmowymi w budynku AJD zorganizowane były pokazy, panele dyskusyjne oraz wystawy.

W pierwszy dzień festiwalu, uczestnicy mogli wziąć udział w panelu dyskusyjnym zatytułowanym ""Wszyscy jesteśmy kobietami"", gdzie poruszano problematykę kobiet i ich funkcjonowania w obliczu kultury ormiańskiej i religii judaizmu, katolicyzmu, islamu.

17 maja odbył się pokaz zdjęć z podróży Błażeja Kokota pod tytułem: ""Przybyłem do Was z Lachestanu - Iran 2006"".

W piątek, trzeciego dnia trwania festiwalu zostało zaprezentowane ogólnoświatowe Stowarzyszenie Amnesty International, organizujące praktyczną pomoc w postaci kampanii oraz pisania raportów i dokumentowania przypadków naruszeń praw człowieka. W ramach tej prezentacji odbył się pokaz filmu pozafestiwalowego ""Outlawed"" w reżyserii Caldwel&Witness, opowiadający o byłym, szwedzkim więźniu islamskiego wyznania bazy Guantánamo na Kubie.

Każdego dnia, wieczorem poza siedzibą Akademii zorganizowano imprezy towarzyszące: Dzień Kubański z pokazem zdjęć Piotra Bułacza i salsy, wystawa fotograficzna ""Człowiek w Kadrze"", koncert ""KPL ""Trio"""" oraz Dzień Kultury Żydowskiej wraz z pokazem ceremonii szabatu."
train,"2007-09-22: Nelly Rokita i Macierewicz wystartują w wyborach z listy PiS

Nelly Rokita wystartuje w nadchodzących wyborach do Sejmu z drugiego miejsca warszawskiej listy Prawa i Sprawiedliwości. Antoni Macierewicz natomiast otworzy listę tej partii w Piotrkowie Trybunalskim. Wcześniej premier podkreślał, że jeśli żona Jana Rokity zdecyduje się wziąć udział w wyborach, to miejsca na swojej liście jej nie odmówi.

Komitet polityczny PiS podjął również decyzję o umieszczeniu Antoniego Macierewicza na pierwszym miejscu listy w Piotrkowie Trybunalskim. Były likwidator WSI zajmie miejsce po byłym marszałku Sejmu, Marku Jurku.

Jak ostatecznie listy wyborcze będą wyglądać, będzie wiadomo w przyszłym tygodniu. Końcowa decyzja w ich sprawie zależy, jak powiedział poseł Kurski, od prezesa PiS, czyli Jarosława Kaczyńskiego."
train,"2007-01-30: Prokurator prosi Leppera o zrobienie badań DNA

Andrzej Lepper potwierdził w rozmowie, że podda się badaniom DNA. Wystąpiła o to do niego prokuratura w związku ze śledztwem o molestowanie seksualne w Samoobronie. Andrzej Lepper powiedział, że podda się badaniu jeszcze w tym tygodniu. Badanie ma wyjaśnić, czy minister rolnictwa jest ojcem dziecka Anety Krawczyk. Śledztwo w sprawie ""seksafery"" zostało wszczęte po publikacji ""Gazety Wyborczej"". Artykuł ""Praca za seks w Samoobronie"" powstał na podstawie relacji Anety Krawczyk, byłej radnej Samoobrony w łódzkim sejmiku i byłej dyrektor biura poselskiego Stanisława Łyżwińskiego. Kobieta utrzymuje, że pracę w partii dostała za usługi seksualne świadczone Łyżwińskiemu i Lepperowi."
train,"2007-11-16: Aresztowano siedmiu żołnierzy oskarżonych o zabójstwo cywilów w Afganistanie

Sąd wojskowy w Poznaniu ogłosił o tymczasowym areszcie na trzy miesiące wobec siedmiu żołnierzy oskarżonych o zabójstwo afgańskich cywili, których dokonać mieli trzy miesiące temu, 16 sierpnia.

Sąd analizował osobno wszystkie siedem wniosków prokuratury o aresztowanie żołnierzy i stwierdził, że jest ryzyko konfabulacji ze strony podejrzanych. Chciał także zabezpieczyć postępowanie, ponieważ wszyscy żołnierze zagrożeni są wysoką karą. Sześciu z nich grozi dożywocie, siódmemu z nich do 25 lat więzienia.

Płk Piotr Tabor z poznańskiego sądu wojskowego oznajmił, że sędziowie uznali, iż materiały prokuratury wskazują na duże prawdopodobieństwo popełnienia przez żołnierzy zarzucanych im czynów. Żołnierzom - dwóm oficerom, dwóm podoficerom i trzem starszym szeregowym - przysługuje zażalenie od decyzji sądu, w ciągu siedmiu dni od jej ogłoszenia.

Tragicznej akcji w Afganistanie, w której zginęli cywile nie można rozciągać na cały stacjonujący w tym kraju kontyngent - mówi Jarosław Rybak, rzecznik MON. Zaznaczył, że ""w tej sprawie musi być jasno powiedziane, co się dokładnie stało"".

Dodał, że w kontyngencie panuje atmosfera przygnębienia i wiary, że to co się stało jest pomyłką. Rybak powiedział również, że ""to był jednostkowy i makabryczny wyczyn siedmiu żołnierzy"" oraz ""należy rozdzielić postrzeganie oskarżonych i 1,2 tys. stacjonujących w Afganistanie polskich wojskowych"". Podobne zdanie wyraził Aleksander Szczygło: ""przekonujemy się nieustannie od kilkudziesięciu lat, także w momentach takich jak ten, gdy słyszymy o wydarzeniach w Afganistanie, gdy czujemy ból, gdy chwieje się wiara niektórych w polskiego żołnierza jako tego, który zawsze walczył o sprawy wielkie i sprawiedliwe.""

Jerzy Szmajdziński skrytykował MON za to, że nie bronił swoich żołnierzy. Powiedział też, że należało sprawdzić, czy żołnierze mieli zapewnioną pomoc psychologa i kto podjął decyzję o ataku na wioskę po tym, jak wcześniej zabity został ich współtowarzysz. Zbadania sprawy także domagał się Bronisław Komorowski.

Inni żołnierze, stacjonujący w Afganistanie twierdzą, że w tym przypadku zrobiono z ich kolegów kozły ofiarne. Jeden z nich stwierdził, że informację o rozkazie z góry można sprawdzić. ""Informacje są przekazywane do hummerów przez AFTS, specjalny system satelitarny. Bez rozkazu z centrum nie robimy nic. Takie są zasady, a to byli doświadczeni żołnierze"".

Trybuna natomiast podaje ogłoszenie Dariusza Kacperczyka z Wydziału Prasowego Dowództwa Operacyjnego Sił Zbrojnych z dnia 22 sierpnia tego roku: ""W czasie akcji pościgowej żołnierze zmuszeni zostali do prowadzenia działań obronnych. Terroryści atakujący siły koalicyjne nie dbają o straty wśród ludności cywilnej, narażając jej życie na niebezpieczeństwo. Taki sposób działania zastosowali i tym razem. W wyniku wymiany ognia pomiędzy terrorystami a naszymi żołnierzami, doszło do ofiar wśród ludności cywilnej, a kilka osób odniosło rany"".

Także inne media podają informacje o tym, że fakt zabójstwa cywilów w wyniku wydania błędnego rozkazu był tuszowany przez MON oraz wcześniej przez dowództwo w Afganistanie."
train,"2005-09-25: Wyniki wyborów parlamentarnych w Polsce 2005

Według sondaży ""exit polls"", opublikowanych po północy przez konsorcjum TNS OBOP i PBS na zlecenie TVP1, Prawo i Sprawiedliwość wygrało wybory parlamentarne 2005 w Polsce, osiągając wynik 28.1%. Drugie miejsce zajęła Platforma Obywatelska osiągając wynik 24,8%, a trzecie SLD - 11,0%.

Według sondaży GfK Polonia dla TVN, TVN24 i Rzeczpospolitej pierwsze miejsce zdobyło PiS osiągając 27,64%, drugie miejsce PO z 25,99%, a trzecie SLD z 11.01%. Kolejne miejsca w obu sondażach osiągnęły odpowiednio LPR, Samoobrona oraz PSL. Do parlamentu nie dostaną się m.in. SdPL oraz Partia Demokratyczna.

Błąd statystyczny wynosi 2%.

Wg obu sondaży partie mają szanse zdobyć 299 mandaty sejmowe, czyli o osiem mniej, niż jest to potrzebne do osiągnięcia większości 2/3 głosów, niezbędnej do przeprowadzenia zmian w konstytucji. Jest jednak bardzo możliwe, że inne partie poprą pomysły koalicyjnego rządu i zmiana konstytucji będzie realna.

Wg sondaży Senat zostanie zdominowany przez PiS i PO - senatorzy PiSu mają szansę na 45 mandaty, PO - 41. Inne partie - LPR 4 mandaty, Samoobrona 2 mandaty, inne partie i niezrzeszeni senatorzy - 8 mandatów.

""Wygraliśmy jako partia, a co najważniejsze, wygraliśmy jako program - jako pewien pomysł na Polskę. I to powinno okazać się rozstrzygające. Chciałbym serdecznie podziękować tym wszystkim, którzy nas poparli. Jestem przekonany, że was nie zawiedziemy,"" powiedział po ogłoszeniu wyników Jarosław Kaczyński, kandydat PiS-u na premiera.

Według sondażu GfK Polonia frekwencja wyniosła 40,45 proc% (TNS OBOP/PBS - 38.3%), co jest, jak dotąd, najniższym wynikiem w historii."
train,"2009-03-07: Zabrze: Górnik zremisował z Arką Gdynia 2:2

Górnik Zabrze zremisował przed własną publicznością 2:2 z Arką Gdynia w meczu 19. kolejki Ekstraklasy. Choć zabrzanie musieli gonić dwukrotnie wynik, prowadzili grę i stworzyli sobie szereg dogodnych sytuacji.

Wynik.

Górnik Zabrze - Arka Gdynia 2:2 (1:2)

Bramki.

Bramki: Damian Gorawski (28.), Robert Szczot (80.) - Pietroń (13.), Żuraw (35.)

Sędzia, widownia.

Sędziował: Włodzimierz Bartos (Łódź)
Widzów: 15 000

Składy.

Górnik Zabrze: Sebastian Nowak - Mariusz Gancarczyk (75. Marius Kizys), Adam Banaś, Michał Pazdan, Mariusz Magiera - Damian Gorawski, Paweł Strąk, Dariusz Kołodziej (59. Piotr Madejski), Mariusz Przybylski, Przemysław Pitry (46. Tomasz Zahorski) - Robert Szczot

Arka Gdynia: Norbert Witkowski - Łukasz Kowalski, Dariusz Żuraw, Santos Silva Anderson, Błażej Telichowski - Damian Nawrocik (78. Kojder Michał), Marcin Budziński (62. Ljubenow Ljubomir), Bartosz Ława, Michał Łabędzki, Marcin Pietroń - Przemysław Trytko (73. Marcin Wachowicz)"
train,"2005-10-23: Pierwsze częściowe wyniki Państwowej Komisji Wyborczej

Państwowa Komisja Wyborcza ogłosiła przed godziną 23 wyniki z odpowiednio z ok. 10% oraz ok. 30% obwodów.

Pierwsza informacja PKW ogłosiła, że frekwencja wyniosła 52,56%, przy czym Lech Kaczyński zdobył 50,93% głosów, a Donald Tusk 49,07% głosów poparcia. Kolejna informacja, dane z 30% obwodów mówią, że 50,63% osób uprawnionych do głosowania poszło do urn, przy czym 54,86% osób głosowało na Kaczyńskiego, a tylko 45,14% na Tuska.

Przewodniczący PKW Ferdynand Rymarz powiedział, że różnica ta jest spowodowana faktem, że pierwsze 10% okręgów wyborczych to głównie ""okręgi zamknięte"", tj. szpitale, więzienia, itp.

Następna informacja PKW zostanie ogłoszona gdy komisja uzyska dane z 60% okręgów, powinno to mieć miejsce około północy. Po godzinie pierwszej powinniśmy poznać wyniki z 90% okręgów, a rankiem lub po południu dnia jutrzejszego - oficjalne wyniki drugiej tury wyborów prezydenckich."
train,"2005-12-17: Rocznica Grudnia '70; Lech Kaczyński chce osądzić winnych

Lech Kaczyński zapowiedział, że będzie dążył do wyjaśnienia wszystkich zbrodni komunistycznych i ukarania sprawców.

Uroczystość uczczenia pamięci ofiar Grudnia ’70 rozpoczęła się rano pod pomnikiem ofiar w Gdyni. Upamiętniając te wydarzenia prezydent-elekt powiedział, że będzie chciał zrobić wszystko żeby sprawa zabójstw robotników została wyjaśniona.

""Moja obecność tutaj, w tym miejscu, wynika z mojego głębokiego zamiaru, głębokiej woli tego, że gdy obejmę urząd prezydenta Rzeczpospolitej, gdy będę miał prawne narzędzia realizacji zmian w naszym kraju, nie było sal sądowych, na których walczy się nie o sprawiedliwość tylko o niesprawiedliwość, żeby tamte czasy zostały wyjaśnione do końca"" – zaznaczył Kaczyński.

Kaczyński dodał, że nie chodzi o zemstę ale ""o to, żebyśmy żyli w kraju, w którym wiadomo, że dobro jest dobrem, a zło – złem""."
train,"2008-02-11: Web 3.0 ma być inteligentne: wywiad z Marcinem Nowakiem, szefem zespołu redakcyjnego MM Silesia

Na początku roku 2008 ruszył kolejny, tym razem rozproszony serwis społecznościowy MM Moje Miasto. Dla kilku regionów już powstały kolejne edycje MM, między innymi MM Silesia i MM Szczecin. Podobnie jak w Wikinews czy Wiadomościach24 tworzony jest on przez internautów.

Jeden z reporterów Wikinews przeprowadził wywiad z szefem oddziału MM Silesii, Marcinem Nowakiem.

Sebastian Skolik: W styczniu ruszył nowy społecznościowy serwis oparty na idei web 2.0, działający podobnie jak Wiadomości24.pl. Czy możesz zdradzić czytelnikom Wikinews, na czym będzie on polegać?

Marcin Nowak: Przepis jest dość znany. My natomiast udoskonaliliśmy go. Dodaliśmy kilka przypraw. Będzie to naturalnie portal społecznościowy oparty na znanej idei web 2.0. Portal będzie działał podobnie jak większość serwisów obywatelskich takich jak np. w24, jednak obywatelskość będzie w nim pokazana „pełną gębą”. Każdy użytkownik będzie mógł mieć realny wpływ na treści w nim zawarte, ale i na rozwój serwisu, jego kampanię promocyjną, akcje obywatelskie, konkursy. Chcemy być profesjonalnym portalem informacyjnym o wysokiej rozpoznawalności, ale jednocześnie serwisem młodych i dynamicznych społeczników, artystów, blogerów, ludzi mediów. Ale nie tylko. Znajdzie się u nas miejsce dla harcerzy, urzędników, rzeczników prasowych, organizacji pozarządowych, teatrów amatorskich, grafficiarzy, ekologów, architektów. Słowem – wszystkich, którzy dokładają cegiełkę do życia miast. Stąd hasło portalu – „tym żyje miasto”.

Pod koniec listopada ruszył serwis mmszczecin.pl i jak widzę jeszcze jest w fazie testów. Czy tak będą wyglądały inne serwisy, związane z konkretnymi regionami Polski?

Tak. Jak widać platforma jest zbieżna, natomiast oczywiście treść poszczególnych serwisów będzie inna. Adekwatna do regionu. Ale będziemy współpracować. Nie wykluczam wspólnych ogólnopolskich akcji i pomysłów. Jest to pomysł tak doskonały, że daje całe morze możliwości.

Jak wiele miast będzie posiadało swoje MM-serwisy? Czy tylko miasta wojewódzkie, czy też oferta będzie szersza?

Na tym etapie nie mogę naturalnie wyjawić strategii firmy, ale łatwo się domyśleć, że powoli, krok po kroku będziemy aktywizować poszczególne miasta... Czas niebawem pokaże… Na razie najważniejsze, by dobrze rozwijała się MMSilesia i dwa pozostałe serwisy.

Jak zauważyłem, w przypadku Szczecina istnieje już pewna grupa osób rozwijających portal. Czy można wiedzieć, kim są osoby rozwijające tę inicjatywę?

Są to osoby, które „czują” internet, a jednocześnie kochają Szczecin. Łatwo to zaobserwować. Piszą o problemach, które są wokół nich, z pasją i zaangażowaniem. Są to blogerzy, fotografowie – amatorzy, miłośnicy historii, sportowcy, społecznicy, artyści. Piszą dla siebie o sobie dla tych, którzy kochają właśnie takie materiały. Blisko ludzi, o ludziach i z ludźmi... Oczywiście jest grupa osób odpowiedzialnych bardziej formalnie za portal. Zespół redakcyjny. Ale z tego, co udało mi się zaobserwować w Szczecinie, są to ludzie wyznający takie same zasady jak czytelnicy i inni współtwórcy portalu. Pomagają, poszerzają tematy, rozwiązują problemy zgłaszane przez czytelników. To jest prawie web 3.0! Czyli reakcja łańcuchowa. Problem – społeczność – alarm – próba walki – tekst obywatelski – odzew mieszkańców – pomoc redakcji – interwencja. I tak być powinno! Wśród prawie stu tysięcy gości naszego portalu od początku pojawiło się już kilkanaście materiałów unikalnych, wiele bardzo popularnych, jedynych. Opublikowaliśmy zdjęcia naszego czytelnika z pożaru w Dąbrowie Górniczej, przyjęliśmy zaproszenie miłośników terrarystyki, wkupiliśmy się w łaski fanatyków komunikacji publicznej wideoreportażem o połączeniu kolejowym Bytom – Gliwice. Jako jedyni rozmawialiśmy z dr. Georgiem Arbidem z Libanu, który pisze książkę o katowickim architekcie Karolu Schayerze. Poza tym nakręciliśmy już kilkanaście materiałów dla naszego kanału filmowego mmsilesiatv.pl. Wiele rzeczy tradycyjne media nie poruszają. My interweniowaliśmy w kilku już sprawach. Lokalni decydenci zaczynają się z nami liczyć. To widać jak na dłoni. A wszystko to między innymi po to, by usłyszeć „Brawo, nareszcie coś świeżego i naprawdę bliskiego mieszkańcom. A słyszymy to coraz częściej.
Na dodatek dodam, że koordynatorką projektu MM w trójmieście jest Oliwia Piotrowska. Nomen omen dziennikarka obywatelska roku 2006. Czy to czegoś nam nie sugeruje?

Gdy w poprzednim mailu pytałem cię o ten serwis, odpowiedziałeś, że będzie to coś więcej niż web 2.0. Co będzie w nim szczególnego, że można go określić jako web 3.0?

Dokładnie! Web 2.0 to społeczności, i pomysły oparte na społecznościach. Być może web 3.0 to będą różne rzeczywistości, kreowane przez społeczności. Proszę sobie wyobrazić gazetę w Silesii i Zagłębiu, redagowaną przez mieszkańców aglomeracji – nich samych. Oni lepiej będą budować kontent niż sztywny zespół redakcyjny. Trzeba tylko dać im narzędzia. Legitymacje, akredytacje, wejściówki, sprzęt redakcyjny, wsparcie merytoryczne z czasem...
Proszę wyobrazić sobie telewizję, która składa się z programów nagrywanych i wysyłanych przez jej widzów. Radio, które nadaje audycje swoich słuchaczy. Kiedyś słuchacze - dziś dziennikarze, kiedyś czytelnicy dziś reporterzy, kiedyś widzowie dziś prezenterzy... Stawiam 100 zł, że za kilka lat takie dziennikarstwo zyska poklask. Web 3.0 ma być inteligentne. Dlatego media będą bardzo plastyczne. Będą układały się tak jak społeczne nastroje i opinie. To doskonałe!

W sieci działa już wiele stron społecznościowych. Myślisz, ze można byłoby podjąć działania na rzecz lepszej współpracy między nimi?

Owszem. Niewykluczone, że za lat kilka albo kilkanaście będziemy mogli mówić o serwisach społecznościowych jako o zjawisku opiniotwórczym. Jako „total-creationship”. Im większa solidarność w pewnych sprawach, tym większy ich wydźwięk. Pomijam jednak kwestie biznesowe. Jak pokazała historia, dobry serwis społecznościowy to czasem doskonały biznes. Dlatego bardziej wierzę w współpracę serwisów 2.0, ale o odmiennych profilach...
Czy według ciebie informacyjne serwisy web 2.0 są konkurencją, czy uzupełnieniem mediów profesjonalnych?

Odpowiedź jest prosta... I tym, i tym... Obecnie jesteśmy na etapie uzupełnienia. Za 10 lat będziemy na etapie konkurencji. Którą rozwiązania internetowe za kilkanaście lat wygrają... Nie wróżę końca prasy papierowej. Oj nie, struktura społeczna się zmienia i za kilkanaście lat o wiele zwiększy się ilość ludzi powyżej pięćdziesiątki. I to będą odbiorcy prasy papierowej... Oczywiście wszystkie moje dywagacje dotyczą tylko takiej sytuacji, jaką mamy w Estonii. Powszechnego dostępu do internetu. Warto myśleć nad tym, dlaczego Polska wciąż jest w tyle, jeśli chodzi o ten wskaźnik. I jak temu zaradzić.

Spoglądając na ostatnie wyniki Megapanelu z września 2007, zauważyć można, że wśród serwisów informacyjnych w pierwszej dwudziestce najbardziej popularnych znalazły się Wiadomości24.pl. Czy jest możliwe, aby w niedalekiej przyszłości połowę z tej dwudziestki stanowiły serwisy społecznościowe?

Bardzo się cieszę z wciąż wysokiej pozycji w24, tym bardziej, że przez cały rok 2007 miałem przyjemność aktywnie uczestniczyć w życiu tego portalu, pisać artykuły i uczestniczyć w różnych jego akcjach... Tradycyjne media nie wszystkie tematy uważają za atrakcyjne. A zdanie czytelników nierzadko jest rzeczą drugoplanową. Tymczasem, jak się okazuje, ludzie chcą czytać o urzędnikach z Jaworzna i chcą czytać o problemach szpitala w Kutnie. Skoro chcą, a nie mogą, to czasem sami chwytają za pióro czy klawiaturę i tak oto powstaje Dziennikarstwo Zaangażowane. Oczywiście, że sporo w nim osób przypadkowych, ale generalnie jeden na 20 internetowych dziennikarzy-amatorów jest w stanie zmienić rzeczywistość wokół. A dla mnie zmienienie rzeczywistości to pomoc choćby jednej osobie oprócz mnie...

Media regionalne to raczej duży koncern medialny. W tym przypadku umożliwia on budowanie platformy współpracy między obywatelami, chcącymi dzielić się informacjami z regionu. Jak sądzisz, czy byłaby możliwa współpraca między nim a np. serwisem Wikinews, którego funkcjonowanie umożliwia Fundacja Wikimedia?

Oj. To sprawa wymarzona. Obydwa projekty są przesiąknięte tymi samymi ideami. W przypadku Górnego Śląska i Zagłębia od dawna nie mieliśmy dobrego portalu z prawdziwego zdarzenia. Chodziłem, nasłuchiwałem rozmawiałem. Bardzo często spotykałem ludzi, którzy mówili „kurde przydałby się portal”, chodźmy, „sami zróbmy gazetę”, „ruszmy to wszystko”. Jestem przekonany, że pomysł MMSILESIA to takie zwierciadło przyłożone do oczekiwań i marzeń wszystkich internautów z regionu. Tak jak Wikimedia stała się lustrem dla pragnień internautów z całego świata. Wiem, że społeczność wikipedystów ze Śląska i Zagłębia należy do najbardziej płodnych i aktywnych. To mnie też uspokaja i satysfakcjonuje, bo jest dowodem, że nasza współpraca może się układać idealnie. Myślę, że zrozumiemy się bez słów... Ja kocham mój region, uczę się go codziennie i tą wiedzą chcę się dzielić z innymi.

Dziękuję za rozmowę.

Dziękuję."
train,"2007-10-04: Prokuratura otrzyma adres Krauzego

W przeciągu dwóch-trzech tygodni prokuratura ma otrzymać adres Ryszarda Krauzego, na który będzie mogła dostarczyć mu wezwanie na przesłuchanie. Przebywający za granicą biznesmen nie stawił się w ubiegłym tygodniu w prokuraturze, gdyż jak tłumaczyli jego obrońcy nie dostał formalnego zawiadomienia.

Prokuratura twierdzi, że jednak Ryszard Krauze wiedział o przesłuchaniu nie tylko z przekazów medialnych, gdyż poinformowała ona o tym fakcie również adwokatów biznesmena.

Krauze łączony jest z aferą przecieku w CBA, w której postawiono już zarzuty Januszowi Kaczmarkowi, Jaromirowi Netzelowi oraz Konradowi Kornatowskiemu. Zarzuty dotyczą między innymi zatajenia spotkania Kaczmarka z Krauze w hotelu Marriott, mającego miejsce 5 lipca, gdzie nawzajem nakłaniali się oni do składania fałszywych zeznań."
train,"Agrotechnika: dzięki sztucznemu doświetlaniu skrócono kilkukrotnie czas produkcji plonów

Wykorzystując opracowaną przez NASA technologię, naukowcy z australijskich uczelni przyspieszyli możliwości produkcji roślinnej. Zastosowanie diod LED w warunkach szklarniowych pozwoliło na wyprodukowanie plonów kilku gatunków zbóż w czasie krótszym niż 3 miesiące.

Efektem prac badaczy z University of Queensland, University of Sydney ze wsparciem brytyjskiego Norwich Research Park jest opracowanie metody, która pozwala uzyskać plony w ciągu nawet 8 tygodni od zasiewu w warunkach szklarniowych. Dzięki światłu uzyskanemu z relatywnie taniej technologii LED, w roślinach przez 22 godziny na dobę zachodzi fotosynteza, a finalny produkt ma odpowiednią jakość, jeżeli chodzi o masę zebranych plonów. W badaniach testowano wzrost następujących gatunków roślin uprawnych: pszenicy zwyczajnej, pszenicy twardej, jęczmienia zwyczajnego, ciecierzycy pospolitej, groch zwyczajny (dla których uzyskano rezultat 6 pokoleń w ciągu roku) oraz rzepaku (4 pokolenia w ciągu roku). W szklarniach, w których wykorzystuje się droższe w eksploatacji lampy sodowe uzyskiwano do 2 pokoleń zbóż w roku o znacznie słabszej strukturze, wątlejszych łodygach i drobniejszym ziarnie.

Szybsze uzyskiwanie ziaren wysiewanych roślin pozwala na zwiększenie plonów, co staje się coraz pilniejszą potrzebą ze względu na kurczenie się wolnych areałów pod grunty orne przy ciągłym wzroście ludności świata. Ponadto większa liczba pokoleń danego gatunku w roku pozwoli na wydajniejsze testy hodowlane, przydatne do uzyskiwania lepszych odmian roślin, co także ma na celu zwiększenie produkcji roślinnej. Jak twierdzi biorący udział w badaniach Brande Wulff, możliwości przyspieszonej wegetacji pozwolą na efektywniejsze testowanie różnych kombinacji genetycznych dla różnorodnych środowisk.

Przedstawione w Nature Plants wyniki badań są rezultatem wykorzystania zastosowanych wcześniej przez NASA testów zwiększania produkcji roślinnej dla potrzeb misji kosmicznych."
train,"Rosyjski śmigłowiec zestrzelony w Syrii

1 sierpnia 2016: Rosyjski śmigłowiec Mi-8 z pięcioma osobami na pokładzie (w tym 3 członkami załogi i dwoma oficerami) został zestrzelony w muhafazie Idlib w północno-zachodniej Syrii. Wszyscy na pokładzie zginęli. Nie wiadomo która grupa dokonała zestrzelenia.

Według Rosji śmigłowiec nie wykonywał misji bojowej, a wracał z dostarczania pomocy humanitarnej dla oblężonego miasta Aleppo do rosyjskiej bazy Humajmim. Niektórzy komentatorzy na Twitterze podają jednak tę informację w wątpliwość, bazując na analizie zdjęć z miejsca katastrofy. W sieci pojawiły się też nagrania, na których ciała rosyjskich żołnierzy zostały zbezczeszczone przez Syryjczyków, przybyłych na miejsce.

Atak chemiczny na Sarakib.

Następnego dnia pojawiły się doniesienia o zrzuceniu beczek z chlorem na syryjskie miasto Sarakib, znajdujące się w pobliżu miejsca, gdzie został zestrzelony helikopter. Około 30 osób (28 lub 33 według różnych raportów) zostało zdiagnozowanych z objawami zatrucia. Większość z nich to kobiety i dzieci. Chlor został zidentyfikowany przez pracujących na miejscu lekarzy.

Do ataku nikt się nie przyznał, toteż jego powiązanie z zestrzeleniem śmigłowca nie jest jednoznacznie pewne. Syryjska Koalicja Narodowa oskarża o niego reżim Baszara el-Asada. Był on już wcześniej obciążany odpowiedzialnością za ataki z użyciem broni chemicznej, m.in. na przedmieściach Damaszku, gdzie w wyniku działania sarinu zginęło około 1,5 tys. osób w 2013 roku. 

Doniesienia o atakach chlorem docierały również wcześniej z okolic Sarakib. Ostatnie pochodziły z maja i kwietnia tego roku. Syrian American Medical Society ocenia, że od rozpoczęcia wojny domowej w Syrii, dokonano na terenie kraju 160 ataków z użyciem broni chemicznej."
train,"17. Piknik Naukowy

W sobotę 15 czerwca na Stadionie Narodowym w Warszawie odbył się 17. Piknik Naukowy zorganizowany przez Centrum Nauki Kopernik (CNK) i Polskie Radio. 17. Piknik Naukowy 2013 rozpoczął się o 11:00 a zakończył o 20:00. Pierwszy Piknik Naukowy odbył się 14 czerwca 1997 roku na Rynku Nowego Miasta w Warszawie.
Od 2008 roku jest organizowany wspólnie przez Polskie Radio oraz Centrum Nauki Kopernik. Przez ostatnie trzy lata odbywał się w stołecznym Parku Marszałka Edwarda Rydza-Śmigłego w Warszawie, a w tym roku odbył się po raz pierwszy na Stadionie Narodowym.

Piknik Naukowy powstał dzięki inicjatywie i pomysłom: profesora Łukasza Turskiego z Centrum Fizyki Teoretycznej PAN, Roberta Firmhofera (obecnie dyrektor CNK) oraz Krystyny Kępskiej-Michalskiej z Polskiego Radia. W tegorocznej edycji wzięło udział ponad 200 instytucji tworząc największy plenerowy festiwal promujący naukę. Udział wzięli m.in: Politechnika Warszawska, IPN, NASK, Focus, Muzeum Pałac w Wilanowie, Muzeum Historii Polski w Warszawie, Filmoteka Szkolna.

Na pikniku można było zobaczyć m.in. rozpalanie płomienia bez źródła ognia używając np. krzesiwa, samozapłon wodą i kwasem, suchy lód, a także roboty, pojazdy hybrydowe, wiele doświadczeń i konkursów."
train,"2007-11-12: 113 posłów zalega ze spłatą pożyczki zaciągniętej w sejmowej kasie

Co czwarty poseł zalega ze spłatą pożyczki, którą zaciągnął w czasie poprzedniej kadencji w sejmowej kasie. Aby uregulować swoje zadłużenia, niektórzy parlamentarzyści będą zmuszeni zrezygnować z odprawy.

645 tys. zł - tyle posłowie są winni Kancelarii Sejmu. Pieniądze pochodzą z funduszu na remonty mieszkań lub domów i powinny być zwrócone przed końcem kadencji. Jednak 113 posłów nie wywiązało się z tego zobowiązania.

Możliwość spłaty zadłużenia w nowej kadencji mogą dostać jedynie posłowie, którzy weszli do Sejmu VI kadencji. Pozostali są zobowiązani do niezwłocznego uregulowania długu. Wielu posłów musiało zgodzić się na potrącenie odpowiedniej sumy z odprawy poselskiej.

""Mam do oddania 14 tys. zł. A więc po potrąceniu tej kwoty i odliczeniu podatków to dostanę 2-3 tys. zł"" - powiedział Dariusz Kłeczek (Prawica RP).

""Cóż zrobić. Przecież trzeba było to jakoś spłacić"" - mówiła Katarzyna Piekarska, była posłanka SLD, która do sejmowej kasy musiała oddać ponad 9 tys. zł.

Piekarskiej zostanie jeszcze coś z poselskiej odprawy, ale są i tacy, którzy będą musieli oddać prawie całą trzymiesięczną odprawę w wysokości 30 tys. zł. Taki problem dotyczy blisko 20 posłów, m.in. Edwarda Ośki z LPR (zadłużenie 16,8 tys. zł) i Pawła Śpiewaka z PO (dłużny 8,6 tys. zł). Problemy ze spłatą długu ma również Danuta Hojarska. Mimo że suma wydaje się stosunkowo niewielka (1325 zł), była posłanka przyznaje, że te pieniądze są jej teraz bardzo potrzebne ponieważ ma problemy z komornikami (prowadzonych jest wobec niej 31 egzekucjach komorniczych na kwotę 2 mln zł).

Najwięksi odchodzący dłużnicy według ""Metro"" to:"
train,"2006-02-22: David Irving skazany na 3 lata więzienia

Angielski historyk David Irving, autor wielu poczytnych książek i prac naukowych na temat historii II wojny światowej, przyznał się do winy zaprzeczania zbrodni Holocaustu, za co został skazany przez sąd w Austrii na 3 lata więzienia. Obecnie Irving przebywa w więzieniu Josefstadt w centrum Wiednia, gdzie oczekuje na złożenie apelacji."
train,"2010-07-17: Nagłe burze w zachodniej i środkowej Polsce

Przez województwo zachodniopomorskie przeszły dziś gwałtowne burze. Ich efektem jest pozbawienie kilkudziesięciu miejscowości prądu, oraz przejściowe zablokowanie przez połamane gałęzie i powalone drzewa drogi i linie kolejowe. Nieprzejezdna była miedzy innymi droga Poznań-Kołobrzeg. Na terenie południowej i centralnej Polski tworzą się ciągle komórki burzowe, które mogą przynieść obfite opady do 40 mm na metr kwadratowy, grad oraz inne groźne zjawiska meteorologiczne.

Skutki nawałnicy są usuwane przez zachodniopomorskich strażaków którzy wypompowują wodę z zalanych piwnic kilkunastu domów w powiatach drawskim, gryfińskim i łobeskim, oraz pracowników Enei usuwających awarie sieci energetycznej. Według informacji podawanych przez dyżurnego szczecińskiej Enei pozbawionych energii elektrycznej zostało kilkadziesiąt miejscowości w okolicy Goleniowa, Stargardu, Chojny, Myśliborza Węgorzyna i Łobza. Usuwanie awarii może trwać do wieczora. Na środkowym wybrzeżu trwają poszukiwania 4 rybaków, kŧórzy wypłynęli kutrem w morze. Po nawałnicy odnaleziono jego szczątki.

Jednocześnie usuwane są połamane gałęzie i powalone drzewa blokujące drogi w rejonie, między innymi drogę do Węgorzyna, a także utrudniające ruch na drogach nr 148 i 146 w okolicach Łobez. Już usunięte zostały połamane gałęzie które uszkodziły pociąg InterRegio relacji Poznań-Kamień Pomorski.

Wysokie temperatury panujące na terenie Polski powodują że przewidywane są następne burze na zachodzie i północy Polski. Możliwe są także gradobicia, a nawet mogą pojawić się trąby powietrzne. Lokalne burze z wyładowaniami pojawiły się dziś w rejonie Zakopanego. Zjawiska te tworzą się w bardzo krótkim czasie i są trudne do przewidzenia.

Jutro deszcze z burzami rozciągać się mogą południkowo od Opola i Wrocławia poprzez Bydgoszcz aż do Trójmiasta."
train,"2008-12-29: Wierzę w kolejny polski ""zryw narodowy"" - wywiad z Wojciechem Pędzichem, promotorem gdańskiej kandydatury do Wikimanii 2010

Wikimania to doroczna konferencja użytkowników, administratorów, programistów i innych osób związanych z projektami Fundacji Wikimedia.

Swoje kandydatury zgłoszą prawdopodobnie Marrakesz, Hongkong, Melbourne, Seul, Singapur, Kuala Lumpur, Los Angeles, Rio de Janeiro, SeaTac, Toronto, Daytona Beach, Waszyngton, Quebec, Amsterdam, Kopenhaga, Stambuł, Montpellier, Oksford i Gdańsk.

Wikipedyści z Gdańska przygotowują ofertę swojego miasta do zorganizowania Wikimanii 2010. Prezentujemy wywiad z Wojciechem Pędzichem, stewardem projektów Wikimedia Foundation, głównym inicjatorem powstania polskiej kandydatury.
Wyksztalcioch: Trójmiejscy Wikipedyści są w trakcie przygotowywania oferty, dzięki której Polska zyska prawo organizacji ogólnoświatowego zlotu edytujących projekty Wikimedia Foundation pod nazwą Wikimania 2010. O podobne pozwolenie starają się takie miasta jak Waszyngton, Rio de Janeiro czy Oxford. W tym roku konferencja organizowana była w Aleksandrii, w której znajduje się słynna Biblioteka Aleksandryjska. Czy Gdańsk ma jakieś szanse wśród tak znanych miejscowości?

Hasłem waszej oferty jest ""Gdańsk - miasto wolności"". Czy mógłbyś nam powiedzieć, dlaczego promujecie się właśnie takim hasłem?

Ile osób zaangażowanych jest w przygotowanie oferty? Polska jest dość małym krajem. Czy na pewno, gdy wasza oferta wygra, będziecie zdolni zapewnić sprawną obsługę całej konferencji?

Czy w Gdańsku organizowane były już jakieś ogólnoświatowe konferencje? Czy miasto poradziło sobie z ich organizacją?

Ostatnio Polska starała się o umieszczenie u siebie Europejskiego Instytutu Technologicznego oraz Euro 2012. Obie akcje cieszyły się dużym wsparciem władz. Jak jest tym razem?

Polska jest częścią Unii Europejskiej. Co z Wikimedianami, którzy są obywatelami państw nieobjętych ruchem bezwizowym?

Informacje o aplikowaniu przez Gdańsk do organizacji Wikimanii zaczęły się pojawiać w lokalnych mediach. Jaka jest reakcja społeczności lokalnej na ten pomysł?

Jak powiedziałeś, część osób zgłasza jednak zastrzeżenia, być może nie zdając sobie sprawy z ewentualnych korzyści. Co zyska Gdańsk i jego mieszkańcy?

Wielu osób nie stać na samodzielne pokrycie kosztów dojazdu na Wikimanię. Czy mogą oni liczyć na stypendia z Waszej strony?

Wikimania to nie tylko wykłady, ale też okazja do odbycia długich wieczornych rozmów z osobami z innych krajów. Jak wygląda nocne życie Gdańska?

Językiem Wikimanii jest angielski. Czy uczestnicy będą mogli porozumieć się tym językiem we wspomnianych już barach, knajpach czy sklepach?

Wojciech Pędzich - z pochodzenia szczytnianin(1979), z zawodu anglista (2001), z wyboru gdańszczanin (2001). Oprócz roli męża i ojca pracownik działu zakupów w firmie dostarczającej rozwiązania hydrauliki siłowej. Z projektami Wikimedia związany od grudnia 2006, najpierw jako tłumacz artykułów i zasad dla polskiej Wikipedii, administrator w projekcie, członek pierwszego składu Komitetu Arbitrażowego. Steward projektów Wikimedia od grudnia 2007, członek Stowarzyszenia Wikimedia Polska. Jeden z pomysłodawców ubiegania się Polski o organizację konferencji Wikimania, nadzorujący tworzenie gdańskiej oferty."
train,"2007-09-20: Zyta Gilowska skłamała ws. przyznania pieniędzy poznańskiej uczelni

""""Głosowałam za przyznaniem poznańskiej uczelni pieniędzy na nowe inwestycje"""" - powiedziała Zyta Gilowska podczas uroczystego otwarcia nowego budynku Uniwersytetu Adama Mickiewicza w Poznaniu. Jednak w 2004 roku minister finansów wstrzymała się od głosu w tej sprawie, a w czasie prac nad ustawą była jej przeciwna.

Prawda wyszła na jaw dzięki dociekliwości reportera radia RMF FM - Pawła Świątkowskiego."
train,"2010-02-08: Endeavour dostarczy włoskie obserwatorium

Wahadłowiec Endeavour rozpoczął misję STS-130, której głównym celem jest dostarczenie i montaż na Międzynarodowej Stacji Kosmicznej (ISS) kolejnych elementów części składowych: modułu ""Tranquility"" oraz obserwatorium ""Cupola"". Amerykański prom kosmiczny wystartował z kosmodromu na Przylądku Canaveral z Centrum Lotów Kosmicznych im. J.F.Kennedy'ego na Florydzie 8 lutego o 04:14 czasu lokalnego (10.14 czasu polskiego), przy dobrych warunkach pogodowych.

Na pokładzie znajduje się sześcioosobowa załoga, pod dowództwem George'a Zamki, składająca się z Amerykanów: Nicholasa Patricka, Roberta Behnkena, Kathryn Hire, Stephen Robinson i pilota: Terry'ego Virtsa.

Wyprawa 6-osobowej załogi potrwa 13 dni. W czasie pobytu astronautów na okołoziemskiej orbicie zaplanowano trzy wyjścia w otwartą przestrzeń kosmiczną.

Celem misji STS-130 będzie dostarczenie na orbitę kolejnych elementów międzynarodowej stacji kosmicznej ISS, m.in. nowego modułu korytarza o nazwie Tranquility, w którym znajdą się elementy systemu podtrzymywania życia (na przykład oczyszczania powietrza i wody). Kolejnym nowym elementem, który trafi na stację, ma być obserwatorium Cupola (Kopuła), czyli przeszklone pomieszczenie obserwacyjne.

Załoga Endeavoura ma dostarczyć na stację kosmiczną trzeci węzeł-korytarz (Node 3) moduł ""Tranquility"", która zapewni mieszkańcom ISS dodatkową przestrzeń do pracy i eksperymentów naukowych. Wahadłowiec zabierze na orbitę także obserwatorium ""Cupola"", będące półkulą z siedmioma iluminatorami oraz z aparaturą naukową. Ten moduł umożliwi prowadzenie obserwacji Ziemi oraz innych obiektów kosmicznych.

Po zainstalowaniu obu modułów budowa Międzynarodowej Stacji Kosmicznej będzie już prawie ukończona. Misja promu Endeavour to pierwszy w br. i jeden z pięciu ostatnich planowanych lotów promów kosmicznych, nim przejdą one na emeryturę.

Galeria.

Źródło: NASA"
train,"2008-01-22: Microsoft zapowiedział stworzenie otwartego translatora binarnych formatów pakietu Office do OOXML

Microsoft zapowiedział stworzenie otwartego translatora, odczytujący pliki binarne pakietu MS Office (*.doc czy *.ppt) a następnie zapisujący je w formacie Open XML.
Projekt będzie rozpowszechniany na licencji BSD. Od 15 lutego ma być dostępny za pośrednictwem SourceForge.net. Tego samego dnia, Microsoft ma udostępnić dokumentację plików binarnych w ramach Open Specifications Promise co ma być nieodwołalną obietnicą niepodejmowania jakichkolwiek akcji przeciwko tym wszystkim, którzy będą wykorzystywać tę specyfikację.

Brian Jones, architekt techniczny Microsoft Office i Office Open XML:
""""Celem stworzenia translatora jest zachęcenie ludzi do migracji z binarek do Open XML. [A udostępnienie dokumentacji] Jest zmianą obecnego procesu, gdzie najpierw trzeba poprosić o udostępnienie dokumentacji binarek, by móc ją później otrzymać.""""

Jones udzielił również odpowiedzi na 3255 komentarzy, które Microsoft otrzymał od Komitetów Normalizacyjnych głosujących przeciwko Open XML.
""""Wiele z tych zarzutów, często te same były powtarzane przez różne kraje, co w sumie dało około 1000 unikalnych komentarzy.
Wiele z tych komentarzy zostało łatwo rozwiązanych, i większość funkcjonalności była już dostarczona w listopadzie i grudniu 2007. Komentarze zawierały np. takie rzeczy jak nie wspierana data sprzed 1900 roku. Powodowało to konflikt pomiędzy Open XML a istniejącymi standardami ISO, takimi jak enkrypcja, tagi języka i kolory, oraz definicja końca weekendu w sobotę i niedzielę.
Zmiany zawierają poprawki daty, nazw państw, zdolność umiędzynarodowienia i kodowanie haseł przy wykorzystaniu algorytmu rekomendowanego przez ISO. Zmiany obejmują również zwiększenie kompatybilności, zgodność klas i dostępność.""""

Ostateczna odpowiedź na powyższe komentarze, zawierająca 2300 stron została dostarczona 14 stycznia i zawiera już wprowadzone zmiany.
Następny etap procesu ISO/IEC odbędzie się w Genewie w ostatnim tygodniu lutego."
train,"2007-07-10: Skład na finały Ligi Światowej ogłoszony

Trener reprezentacji Polski, Raul Lozano, ogłosił skład w jakim polska drużyna zmierzy się z reprezentacjami Francji i USA w finałach Ligi Światowej.

Powołani zostali:

Rozgrywający:

Środkowi:


Przyjmujący:


Atakujący:

Libero:"
train,"2007-07-11: Lepper: Premier obiecał mi stanowisko wicepremiera

„Stanowisko wicepremiera czeka na mnie. Premier mi to obiecał” - zapewnił Andrzej Lepper. W kuluarach jednak już padają nazwiska jego następców. „Pierwszy kandydat to Krzysztof Filipek, drugi - Janusz Maksymiuk” - dowiedział się nieoficjalnie portal tvn24.pl od posłów PiS.

To, że PiS chciałoby, żeby wicepremierem został Filipek potwierdza też dziennik.pl. Maksymiuka, według wprost.pl, woli Samoobrona. Ten sam portal podaje też, że Samoobrona jako nowego ministra rolnictwa wskaże Macieja Jabłońskiego.

Andrzej Lepper kwituje to następująco: „Prędzej polecę w kosmos, niż Maksymiuk zostanie wicepremierem”. Zdementował jednocześnie informacje o kandydaturze Jabłońskiego.

Wcześniej sam Maksymiuk również zaprzeczył w ""Kropce nad i"", że miałby zastąpić swojego szefa w rządzie.

Nazwisk ewentualnych następców liderzy partii publicznie nie zdradzają. „Żadnych nazwisk” - powiedział Krzysztof Filipek.

Według Andrzeja Leppera: „Na pewno będzie to ktoś z Samoobrony, a nie PSL-u”."
train,"2009-04-05: Korea Płn. wystrzeliła rakietę

Zgodnie z informacjami podanymi przez PAP, Stany Zjednoczone, Japonia, Korea Południowa, ONZ i Unia Europejska potępiły dzisiejszą próbę rakietową Pjongjangu, zaś Rosja zaapelowała o spokój i powściągliwość. Władze Korei Północnej potwierdziły, że „próba umieszczenia na orbicie sztucznego satelity” powiodła się.

Jak podała oficjalna agencja prasowa Korei Północnej KCNA, w niedzielę na orbicie okołoziemskiej Korea Północna umieściła doświadczalnego satelitę komunikacyjnego. Satelita został wyniesiony „w ramach narodowych projektów w sferze rozwoju badań kosmicznych” – informuje KCNA. 

Rakieta przeleciała nad terytorium Japonii. Dwa człony rakiety spadły do Morza Japońskiego i do Pacyfiku niedaleko wybrzeży Japonii nie wyrządzając żadnych szkód. W związku z tym władze w Tokio wystąpiły o zwołanie nadzwyczajnego posiedzenia Rady Bezpieczeństwa ONZ. Japonia będzie domagać się uchwalenia rezolucji potępiającej próbę i wzywającej do bardziej zdecydowanego egzekwowania sankcji ONZ wobec Pjongjangu. 

Zdaniem Ministerstwa Spraw Zagranicznych Korei Południowej wystrzelenie północnokoreańskiej rakiety dalekiego zasięgu jest „jaskrawym pogwałceniem” rezolucji ONZ nr 1718 z lipca 2006 r., która wzywała Pjongjang do „powstrzymania się od wszelkich prób nuklearnych lub wystrzeliwania rakiet balistycznych”. W odpowiedzi Korea Północna ostrzega, że w przypadku poruszenia sprawy przez RB ONZ, rozmowy pokojowe zostaną zerwane.

Rząd USA określił próbę jako „prowokacyjną”. Zapowiedział również podjęcie „odpowiednich” kroków, aby uświadomić Pjongjangowi, że nie może bezkarnie narażać bezpieczeństwa innych krajów. Prezydent USA Barack Obama nazwał działania Korei Północnej „oczywistym pogwałceniem” rezolucji Rady Bezpieczeństwa ONZ i dodał, że w ten sposób Pjongjang jeszcze bardziej odizoluje się od społeczności międzynarodowej.

Obama, uczestniczący w trwającym właśnie w Pradze szczycie UE-USA, wezwał Pjongjang do powstrzymania się od „prowokacyjnych akcji”. Oświadczył również, że Stany Zjednoczone nadal będą działać na rzecz denuklearyzacji Półwyspu Koreańskiego.

Podobnie postąpiła Unia Europejska, która surowo potępiała wystrzelenie rakiety oraz wezwała Koreę Północną do zawieszenia swojego programu rakiet balistycznych i programu atomowego. Takie działania zaostrzają napięcia w regionie i zagrażają jego stabilności – napisano w oświadczeniu wydanym przez czeską prezydencję UE. 

Według agencji RIA Novosti, władze Rosji oświadczyły, że nie będą sprawdzać czy wystrzelenie rakiety przez Pjongjang było pogwałceniem rezolucji ONZ. Apelują jedynie o spokój i powściągliwość w tej sprawie."
train,"2006-08-28: Vuelta a España 2006: 3 etap dla Ventosy

Francisco Ventoso z grupy Saunier Duval wygrał 3 etap Vuelta España z Kordoby do Almendralejo. Na finiszu Ventoso wyprzedził bardziej doświadczonych zawodników takich jak Thor Hushovd, Stuart O'Grady, Erik Zabel czy Robbie McEwen. Liderem wyścigu pozostał Norweg Thor Hushovd.

Najlepszy polski zawodnik - Sylwester Szmyd był dziś 115 i w klasyfikacji generalnej zajmuje 102 miejsce."
train,"2007-08-14: Taśmy Ziobry przesłuchane przez prokuraturę

Zapis rozmowy z Andrzejem Lepperem jaki wczoraj przekazał Zbigniew Ziobro jest już znany prokuraturze.

Jak nieoficjalnie dowiedział się tygodnik ""Wprost"", treść nagrania jest zbieżna z relacją ministra Ziobry. Na nagraniu słychać całą rozmowę, a także po kilkanaście minut przed jej rozpoczęciem i po jej zakończeniu.

Z kontekstu rozmowy wynika, że Andrzej Lepper raczej nie wiedział, że jest nagrywany ponieważ poruszał wiele prywatnych tematów. Obecnie sporządzany jest stenogram z nagrania."
train,"Cieszy mnie, że moje zdjęcia mogą być pomocne internautom – wywiad z Jackiem Halickim, uczestnikiem konkursu Wiki Lubi Zabytki

Konkurs Wiki Lubi Zabytki zakończył się co prawda 1 października, a jego polskie wyniki znane są od 25 października, ale nie oznacza to bynajmniej zakończenia działań związanych z tą inicjatywą.

W najbliższym czasie oczekiwane jest ogłoszenie wyników międzynarodowego etapu konkursu, do którego z Polski trafiło dziesięć najlepszych fotografii, ale już teraz prezentujemy Wam wywiad z Jackiem Halickim, jednym z uczestników konkursu działającym pod pseudonimem Halicki.

Jacek Halicki jest rencistą, mieszkańcem Kłodzka, a jego hobby stanowią słuchanie jazzu, gry komputerowe, ""dobry"" film oraz — o czym możecie przekonać się czytając poniższy wywiad — fotografia. Przy okazji wzięcia udziału w konkursie Wiki Lubi Zabytki Jacek został także początkującym wikipedystą, a swoje wysiłki skupia na rozwijaniu artykułów związanych ze swoją małą ojczyzną, Kłodzkiem.
Wikinews: Kiedy i gdzie dowiedziałeś się o konkursie Wiki Lubi Zabytki i jaka była Twoja główna motywacja do wzięcia w nim udziału?

Jacek Halicki: O konkursie dowiedziałem się z baneru na głównej stronie Wikipedii. Na początku nie planowałem robić aż tak wielu zdjęć, dopiero kiedy zajrzałem na stronę ze statystykami i zobaczyłem liczbę zdjęć dodawanych przez innych użytkowników, uznałem, że warto byłoby spróbować im dorównać. Wtedy też postanowiłem zrobić i przesłać zdjęcia wszystkich zabytków Kłodzka, które do tej pory nie zostały zobrazowane w Wikipedii. To zamierzenie udało mi się zrealizować w 100%.

Zauważyłem, że w ramach konkursu przesłałeś prawie pięćset różnych fotografii związanych z Ziemią Kłodzką, przy czym kilkanaście z nich jeszcze poprawiłeś (korekcja perspektyw, nasycenia barw, itp.). Co przyczyniło się do takiego — godnego podziwu! — zaangażowania w konkurs? Czym jest dla Ciebie fotografia?

Pierwsze kroki w fotografowaniu stawiałem w połowie lat 70-tych, kiedy to jeszcze w szkole podstawowej zostałem szczęśliwym posiadaczem aparatu Smiena 8M. To była zupełnie inna epoka technologiczna: chcąc zrobić ostre zdjęcie, trzeba było nauczyć się oceniać na oko odległość od fotografowanego obiektu w metrach i odpowiednio ustawić obiektyw; a żeby dobrać prawidłowo parametry ekspozycji, używało się kartonowej tabeli naświetlań. Przecież wtedy zwyczajny światłomierz był rzadkością, a o aparatach z automatyką ekspozycji nikomu się nawet nie śniło.

Pierwszych lekcji fotografowania udzielał mi Tadeusz Jażdzewski, założyciel Kłodzkiego Klub Fotograficznego, społecznik, pasjonat i niezwykły człowiek. Potem była „prawdziwa” lustrzanka marki Zenit kupiona za pierwsze w życiu zarobione pieniądze. Fotografia wciągnęła mnie wtedy na dobre, często chodziłem po mieście z ciężką torbą, obładowany obiektywami, w poszukiwaniu tematów do ciekawych fotek.

Zawsze wolałem postrzegać siebie jako fotografa-rzemieślnika niż fotografika-artystę, co nie zmienia faktu, że kilkakrotnie podejmowałem całkiem udane próby zmierzenia się z fotografią wyższych lotów. W roku 1988 ówczesny dyrektor Kłodzkiego Ośrodka Kultury, Bogusław Michnik, zaproponował mi zorganizowanie wystawy indywidualnej. W tym samym roku zostałem zaproszony do wzięcia udziału w warsztatach fotograficznych „Uczestnictwo we wspólnocie”, organizowanych przez znanego fotografika, teoretyka sztuki i wykładowcę akademickiego, Jerzego Olka. Efektem warsztatów był udział w zbiorowej wystawie poplenerowej w galerii Foto-Medium-Art we Wrocławiu.

Brałem także udział w kilku konkursach fotograficznych, na których moje zdjęcia były nagradzane. Oprócz działań stricte artystycznych przez wiele lat pracowałem jako fotoreporter w kilku lokalnych gazetach.

Co było dla Ciebie największą trudnością we wzięciu udziału w konkursie?

Jestem inwalidą ze znacznym upośledzeniem narządów ruchu; nie chodzę samodzielnie, a poruszam się na trójkołowym rowerze ze wspomaganiem elektrycznym. Z tych powodów udział w konkursie był dla mnie dużym wyzwaniem. Nie wszędzie dałem radę podjechać tak, aby „złapać dobry kadr”. Osoby zajmujące się na poważnie fotografowaniem wiedzą z pewnością, co mam na myśli: często przesunięcie się o metr psuje ujęcie, szczególnie kiedy zdjęcia są robione w wąskich uliczkach, których w Kłodzku nie brakuje.

Część zdjęć starówki w Kłodzku zrobił po krótkim przeszkoleniu mój kolega, laik w dziedzinie fotografii. Zaleciłem mu, aby pstrykał jak najwięcej fotek, wychodząc z założenia, że jeżeli zrobi kilka lub kilkanaście zdjęć jednego obiektu, to przynajmniej jedno musi być poprawne. Sporo zdjęć w Bystrzycy i okolicach Kłodzka zrobiłem z okna samochodu innego kolegi, który również trochę popstrykał w miejscach, w które nie dało się podjechać autem. Poza tym w projekcie pomogła mi córka, która chodziła po mieście i robiła według moich wytycznych poprawki nieudanych zdjęć kolegi. Niektóre obiekty fotografowane „per procura” trzeba było w ten sposób pstrykać wielokrotnie, zanim efekt był zadowalający.

Po uzyskaniu materiału wyjściowego w postaci surowych plików graficznych zaczęła się ta część obróbki, którą lubię najbardziej, tzn. kadrowanie, retuszowanie, korygowanie perspektywy, świateł i cieni.

Czy miałbyś jakieś sugestie poprawek lub zastosowania innych rozwiązań dla organizatorów kolejnej edycji konkursu?

Z niewiadomych mi powodów do dnia dzisiejszego nie wszystkie dodane przeze mnie zdjęcia są widoczne w wykazie zabytków dla Kłodzka. To z pewnością wymaga dopracowania.

Poza tym na stronie z wynikami konkursu jest tylko statystyka pod względem ilości wszystkich dodanych zdjęć. Nie ma natomiast zestawienia uczestników pod względem ilości unikalnych zdjęć zabytków, tzn. tych, które do tej pory nie zostały zobrazowane w Wikipedii.

Jednym z celów konkursu Wiki Lubi Zabytki jest zaangażowanie dotychczasowych czytelników Wikipedii w aktywne jej tworzenie. Czy próbowałeś edytować jakieś artykuły, a jeśli tak, to jakie są Twoje wrażenia? Czy edytowanie sprawiło Ci jakieś szczególne trudności, które jako społeczność moglibyśmy pomóc Ci przezwyciężyć?

Naturalną konsekwencją dodania do Wikipedii moich zdjęć była chęć użycia ich do zilustrowania istniejących haseł. Tutaj, niestety, muszę stwierdzić, że edycja Wikipedii jest dla mnie koszmarnie trudna. Tryb tekstowy jest — moim zdaniem — zbyt skomplikowany dla przeciętnego użytkownika. Uważam, że Wikipedia dużo zyskałaby, gdyby wprowadzono do edycji istniejących haseł i tworzenia nowych jakiś graficzny interfejs. Przedzieranie się przez linijki kodu jest trudne dla kogoś bez gruntownej wiedzy informatycznej.

Na szczęście można liczyć na pomoc doświadczonych wikipedystów za pośrednictwem GG. Gdyby nie to, nie udałoby się mi wykonać tych moich kilkunastu pierwszych edycji. W przyszłości być może zajmę się tworzeniem nowych haseł dotyczących zabytków Kłodzka.

Czy zamierzasz wziąć udział w kolejnej edycji konkursu, jeśli będzie ona organizowana w Polsce? Jeśli tak, to jak widzisz swój udział w tym konkursie w przyszłości? Możemy liczyć na jeszcze więcej fotografii zabytków z okolic Kłodzka?

Jeżeli zdrowie mi tylko pozwoli, to na pewno tak. Niezależnie od tego, jak pompatycznie to brzmi, cieszy mnie fakt, że coś po sobie pozostawię, że kiedy już mnie nie będzie na tym świecie, moje zdjęcia będą nadal funkcjonować i być może będą pomocne internautom…

Czy chciałbyś przekazać coś innym uczestnikom konkursu Wiki Lubi Zabytki?
Przeglądając zdjęcia innych uczestników konkursu Wiki Lubi Zabytki zauważyłem dużą ilość niezłych ujęć — kompletnie zepsutych przez brak korekcji perspektywy. Należy pamiętać, że zdjęcia architektury są jednym z trudniejszych fotograficznych zadań, ze względu na to, że powinny być one odwzorowane w tzw. perspektywie linearnej.

Tymczasem obiektywy szerokokątne — używane w miejscach, w których nie można się cofnąć — niemiłosiernie zniekształcają przestrzeń, powodując to, że linie proste wyginają się, a domy „""przewracają""“. Pomijając rzadkie wypadki, kiedy takie efekty mają uzasadnienie formalne, są to wady obrazu, które należy skorygować — najlepiej Photoshopem lub innymi darmowymi programami dostępnymi w Internecie. Aby zrobić naprawdę dobre zdjęcie architektury rzadko kiedy wystarczy tylko nacisnąć spust migawki…

Dziękuję za rozmowę.

Ja również dziękuję za rozmowę; chciałbym [również] serdecznie podziękować osobom, które pomogły mi w przedsięwzięciu: mojej córce Asi, Krzyśkowi Motylewskiemu i Maćkowi Wardachowi. Bez Waszej pomocy z pewnością nie udałoby mi się wzięcie udziału w konkursie."
train,"2010-01-22: Białoruska milicja zatrzymała ok. 50 działaczy Związku Polaków

Białoruska milicja zatrzymała około 50 działaczy Związku Polaków w tym kraju, którzy jechali z Grodna do Iwieńca, żeby tam protestować przeciwko likwidacji tamtejszego Domu Polskiego - poinformowała szefowa Związku Andżelika Borys. Po kilku godzinach milicja zwolniła zatrzymanych dziś Polaków.

Działacze w tej chwili jadą dalej do Iwieńca, gdzie chcą się przyłączyć do akcji obrony zbudowanego za pieniądze rządu RP Domu Polskiego. Ma on zostać odebrany Związkowi i przekazany nowemu, uznawanemu przez białoruskie władze kierownictwu Związku Polaków.

Szefowa Związku Andżelika Borys mówiła wcześniej PAP, że ""z Grodna wyjechało około 30 samochodów i busów, około 100 osób. Od Grodna co 50 kilometrów samochody te były zatrzymywane - zaczęło się już w samym Grodnie, a następnie w takich miejscowościach jak Szczuczyn, Lida, Wołożyn, Pierszaj. W Iwieńcu zatrzymano pięć samochodów i poprowadzono do Wołożyna na sprawdzenie dokumentów"". Jej udało się dotrzeć do Iwieńca autostopem.

Zatrzymań dokonywano pod różnymi pretekstami. ""Sprawdzano samochody, co wiozą, sprawdzano dokumenty, które powinien posiadać kierowca"" - relacjonowała szefowa ZPB. ""Niektóre osoby milicja odwoziła do lekarza do Szczuczyna, czy Lidy, żeby sprawdzić, czy są zdrowe, czy nie są pod wpływem alkoholu"" - dodała.

Do Iwieńca dotarł też dziennikarz ""Gazety Wyborczej"" Andrzej Poczobut, także działacz Związku. Poinformował on, że w środku Domu Polskiego są dziesiątki osób, które w każdej chwili obawiają się szturmu milicji.

Według serwisu kresy24.pl, od kilku dni władze rozlepiały w Iwieńcu plakaty, w których zapowiadały na dziś wybory nowego szefa oddziału ZPB i kierownika Domu Polskiego - na miejsce zwolnionej działaczki polonijnej Teresy Sobol. Od ponad roku władze usiłowały zmusić panią Sobol do przejścia do lojalnej wobec władz organizacji Polaków na Białorusi. Co kilka dni wzywano ją na przesłuchania, nękano kontrolami, mnożono utrudnienia biurokratyczne.

W czwartek Teresa Sobol dostała wezwanie na przesłuchanie na godz. 16:00 do Wołożyna, gdzie nie pojechała, bowiem białoruskie władze usiłowały w ten sposób usunąć ją z planowanego na godz. 17:00 zabrania Domu Polskiego.

Dom Polski w Iwieńcu powstał za pieniądze z Warszawy, przekazane przez Stowarzyszenie ""Wspólnota Polska"". Od początku kieruje nim Teresa Sobol. Oddział Związku Polaków na Białorusi w Iwieńcu liczy 306 osób."
train,"Ryzyko wojny domowej w Syrii, sąsiednie kraje mobilizują armie

W Syrii wzrosło napięcie po ogłoszeniu przez Ligę Arabską zamrożenia kont banku centralnego, co może prowadzić do gwałtowniejszych wybuchów społecznych. Izrael i Turcja, ale także Jordania i Liban przygotowują się na ten scenariusz i przesuwają swoje wojska pod granicę.

Zamrożenie kont, ale także handlu z Syrią i zamknięcie ruchu lotniczego w dniu 27 listopada było zastosowanymi wobec tego kraju sankcjami, ze względu na utrzymujący się reżim polityczny oraz śmierć ponad 3,5 tys. osób podczas tłumienia protestów. Sankcji nie udało się wcześniej nałożyć przez Radę Bezpieczeństwa ONZ, ze względu na blokowanie takiej możliwości przez Rosję czy Chiny. Minister spraw zagranicznych Rosji komentował sytuację, zarzucając krajom Zachodu, że zbroją opozycję mimo embarga ze strony ONZ, postrzegając jednocześnie zamieszki jako wynik działań opozycjonistów. Z kolei turecki minister spraw zagranicznych oświadczył dziś, że nie chce interwencji militarnej, a szef francuskiego MSZ kilka dni wcześniej domagał się ""operacji humanitarnej"" w tym kraju, podkreślając, że miałaby ona inną formę niż interwencja militarna w Libii."
train,"2007-09-23: Jarosław Kaczyński: Polsce potrzebny jest ruch ludowy

Premier Jarosław Kaczyński, który w niedzielę był gościem I Kongresu PSL Piast w Lublinie, podkreślał, że Polsce potrzebny jest ruch ludowy. Jego zdaniem PSL Piast to nawiązanie do najlepszych jego tradycji.

„Wieś to nieodłączna część całości jaką jest Polska” - stwierdził Kaczyński. Polska natomiast „potrzebuje dziś długiej, ustabilizowanej władzy formacji centro-prawicowych” sprzyjającej rozwiązywaniu wspólnych spraw na wsi i w mieście – dodał premier podczas Kongresu."
train,"2006-12-31: Abp Wielgus chce zbadania dokumentów IPN na swój temat

Arcybiskup Stanisław Wielgus powiedział, że jeżeli jest to możliwe to chciałby się zapoznać z dokumentami IPN na swój temat. Dodał również, że nie zamierza podawać ""Gazety Polskiej"" do sądu. Abp Wielgus powiedział, że po objęciu funkcji metropolity warszawskiego zamierza zwrócić się do Kościelnej Komisji Historycznej o zbadanie akt IPN na jego temat. Arcybiskup w sobotę powtórzył, że nie był świadomym współpracownikiem SB. Przyznał, że wielokrotnie spotykał się z funkcjonariuszami SB, jednak nigdy niczego nie podpisywał ani nie złożył żadnego raportu. Komisja Historyczna Episkopatu może zająć się dokumentami IPN dotyczącymi biskupa na jego wniosek bądź na prośbę Konferencji Episkopatu Polski. W ubiegłym tygodniu ""Gazeta Polska"" zamieściła artykuł, w którym oskarżyła abp Wielgusa o współpracę ze służbami PRL. Zdaniem gazety abp współpracował z SB przez ponad 20 lat. W publikacji nie zamieszczono żadnych dokumentów."
train,"2007-11-21: Włochy: kobieta aresztowana za sprzedaż napoi i maści miłosnych

We Włoszech w San Remo oskarżono 75-letnia kobietę, podającą się za wróżkę o to, że przez 20 lat sprzedawała jednej z klientek napoje i maści miłosne. Miały one przyczynić się do znalezienia wymarzonego mężczyzny. Klientka zapłaciła jej w sumie dziesiątki tysięcy euro.

Wróżka reklamowała się, że posiada ""magiczne moce"". Zajmowała się ona sprzedażą ""magicznych środków"" od 1984 roku. Były to bezwartościowe zioła, pomady i proszki. Akt oskarżenia obejmuje jednak jej działalność od 2000 roku, gdyż wcześniejsze czyny przedawniły się.

Podczas dochodzenia sądowego okazało się, że pokrzywdzona nie posiada dowodów przestępstwa czyli pokwitowań pocztowych przekazów pieniężnych. Stało się tak, gdyż wróżka przekonała ją, że aby zadziałała ""magia"" musi odesłać jej potwierdzenia nadania.

W ogłoszonym niedawno raporcie Konfederacji Włoskich Przedsiębiorców Confesercenti mówiącym o włoskiej mafii stwierdzono, że duży procent w dochodach tej organizacji przestępczej stanowią usługi wróżbitów, sprzedaż ""magicznych"" leków i chiromancja."
train,"2010-05-17: NASA podejmuje ostatnie próby nawiązania łączności z lądownikiem Phoenix

Między 17 a 21 maja NASA podejmie czwartą i ostatnią próbę nawiązania łączności z lądownikiem Phoenix Mars Lander. Phoenix Mars Lander nie był przystosowany do przetrwania marsjańskiej zimy, jednak są niezerowe szanse, że przy dostatecznej ilości światła słonecznego urządzanie podejmie pracę na nowo.

Próbę skontaktowania się z lądownikiem podjęta zostanie poprzez sztucznego satelitę Marsa, sondę Mars Odyssey, między 17 a 21 maja. W tym czasie sonda przeleci nad Phoenixem 61 razy. Do tej pory, w styczniu, lutym i kwietniu 2010 sonda była w zasięgu łączności PML około 150 razy, jednak nie wykryto sygnałów radiowych z lądownika.

W 2008 roku sonda przepracowała 5 miesięcy wobec planowanej 3 miesięcznej misji badania lodu, gleby i atmosfery Marsa. Z uwagi na wybrane miejsce badań, północny biegun Marsa, gdy nad ten teren nadeszła zima, ilość energii słonecznej generowanej przez ogniwa słoneczne lądownika, zgodnie z założeniami, nie wystarczały do podtrzymania jej działania.

Istnieje jednak niewielka szansa, że krytyczne dla lądownika podsystemu nie uległy uszkodzeniu i sonda samodzielnie wznowi działanie, gdy Słońce na Marsie naładuje jej akumulatory. Z tego powodu NASA podejmuje okresowe nasłuchy lądownika. Majowe próby będą jednak ostatnimi. 13 maja na północnej półkuli Marsa wystąpi letnie przesilenie - Słońce będzie znajdowało się najwyżej nad horyzontem w ciągu całego roku."
train,"2007-08-09: Endeavour pomyślnie wystartował

Amerykański prom kosmiczny Endeavour z siedmioosobową załogą bezpiecznie wystartował, zgodnie z planem o godzinie 18:36 w środę (o 0:36 w czwartek czasu polskiego) z Przylądka Canaveral na Florydzie ku Międzynarodowej Stacji Kosmicznej (ISS). Start odbył się w Centrum Lotów Kosmicznych imienia Johna F. Kennedy'ego z platformy startowej 39A.

Misją Endeavoura jest kontynuowanie programu budowy Międzynarodowej Stacji Kosmicznej, rozpoczętego w 1998, ale wstrzymanego po katastrofie Columbii.
Na pokładzie znajduje się siedmioosobowa załoga, pod dowództwem Scotta J. Kelly'ego, wśród których jest 56 letnia nauczycielka Barbara Morgan, która była dublerką czyli rezerwową kandydatką na członka załogi wahadłowca Challenger i trenowała razem z koleżanką, Christą McAuliffe.

McAuliffe i pozostali członkowie załogi zginęli w katastrofie Challengera 28 stycznia 1986 r., w 73 sekundy po starcie promu.
NASA zaproponowała wówczas Morgan aby pozostała w gronie astronautów, obiecując, że poleci w kosmos w przyszłości. Teraz, w ponad 21 lat po tragedii Challengera, agencja ma zamiar wywiązać się z tej obietnicy.

Morgan jest w pełni wykwalifikowaną astronautką, a do jej zadań będzie należało sterowanie dźwigiem-robotem podczas prac montażowych. Na orbicie będzie pełnić funkcję operatora wysięgnika. Podczas pobytu na ISS Morgan odpowie m.in. na pytania amerykańskich uczniów ze stanu Idaho oraz poprowadzi lekcje z kosmosu.

W trakcie wyprawy zaplanowano cztery lub trzy wyjścia kosmonautów w otwartą przestrzeń kosmiczną (spacer kosmiczny) w zależności od czasu trwania misji. Astronauci spędzą na orbicie co najmniej 11 dni.

Misja wahadłowca Endeavour STS-118 jest 119. misją amerykańskiego programu lotów wahadłowców i 20. misją wahadłowca Endeavour. Celem misji jest przetransportowanie i zamontowanie na ISS modułu łącznikowego ITS S5 Truss, stanowiącego element struktury kratownicowej stacji, nowych żyroskopów do systemu stabilizacji ISS, pomocnych także w określeniu położenia stacji oraz prawie 2,5 tony zaopatrzenia, towarów, częsci zamiennych, sprzętu i innych zapasów.

Jest to pierwszy start amerykańskiego wahadłowca Endeavour od pięciu lat. Poprzednią misję Endeavour odbył w 2002 roku. Od tego czasu przeszedł gruntowny remont i modernizację.

Od czasów katastrofy promu Columbia 1 lutego 2003 roku, w wyniku której zginęła cała załoga, a NASA zawiesiła na czas nieokreślony loty promów kosmicznych.

Jest to druga misja wahadłowca z czterech planowanych w tym roku. W czerwcu na ISS poleciał prom Atlantis."
train,"2005-05-17: Zagraniczne media o szczycie Rady Europy w Warszawie

Niemcy.

Niemiecka """"Frankfurter Allgemeine Zeitung"""" wskazuje, że najważniejszym tematem jest określenie na nowo relacji Rady Europy wobec Unii Europejskiej i OBWE. Natomiast """"Sueddeutsche Zeitung"""" podkreśla znaczenie apelu prezydenta Aleksandra Kwaśniewskiego, skierowanego do państw zachodnich o energiczne wsparcie reform w Europie Wschodniej. Kwaśniewski wskazał na sukcesy w Gruzji i Ukrainie, gdzie w sposób pokojowy nastąpiła wymiana władzy.

Rosja.

Rosyjskie media (""""Rossijskaja Gazieta"""", """"Gazieta"""") odnotowują, że po raz pierwszy prezydent Władimir Putin opuścił szczyt Rady Europy. Zdaniem """"Kommiersanta"""", """"Rosja z coraz większym trudem znajduje wspólny język z Radą Europy, która za swoje główne zadanie uznała obronę zasad demokracji"""". Rosyjskie media piszą także o tym, że do Warszawy przybyli liderzy """"nowych demokracji"""", którzy chcieli wyrazić podziękowanie za wsparcie i zrozumienie ze strony państw europejskich.

Ukraina.

Ukraińskie media rozpisują się przede wszystkim o zdrowiu Wiktora Juszczenki, który wziął co prawda udział w posiedzeniu plenarnym oraz podziękował Radzie Europy za wsparcie sił demokratycznych na Ukrainie podczas wyborów prezydenckich, jednakże niespodziewanie skrócił swoja wizytę w Polsce."
train,"2008-09-04: Racibórz: Brzezie bez wody

Od poniedziałku ponad 2,5 tysiąca mieszkańców Raciborza, a dokładniej dzielnicy Brzezie jest pozbawiona wody pitnej w swoich mieszkaniach.

Badania przeprowadzone przez Sanepid wykazały obecność bakterii coli w wodzie z rurociągu. Obecnie woda jest dostarczana mieszkańcom w cysternach. Zakład wodociągów przeprowadza dezynsekcję skażonej sieci wodociągowej."
train,"2007-06-21: Śledztwo w sprawie finansowania Fundacji Aleksandra Kwaśniewskiego

W ciągu najbliższych dni zostanie wszczęte śledztwo w sprawie finansowania Fundacji Aleksandra Kwaśniewskiego ""Amicus Europae"" przez ukraińskiego biznesmena Wiktora Pinczuka - poinformował rzecznik Prokuratury Apelacyjnej w Katowicach Leszek Goławski.

W charakterze świadka został już przesłuchany poseł Zygmunt Wrzodak, który złożył doniesienie w tej sprawie. Rzecznik prokuratury dodał, że gromadzone są dokumenty potrzebne do wyjaśnienia wszystkich okoliczności sprawy.

Wrzodak w złożonym zawiadomieniu podkreślał, że wpłata Ukraińca na rzecz Fundacji to ""dowód wdzięczności"" za doprowadzenie do kupna Huty Częstochowa przez konsorcjum, które mogło być powiązane z Pinczukiem. Kwota ta to prawie 900 tys. złotych. Inwestorem Huty Częstochowa w 2005 roku został ukraiński Związek Przemysłowy Donbasu ""(Industrialnyj Sojuz Donbasa)""."
train,"Targi HOBBY 2015 w Poznaniu

W weekend w dniach od 17 do 18 października 2015 w Poznaniu na terenie Międzynarodowych Targów Poznańskich odbyła się kolejna edycja Salonu Modelarstwa i Gier Towarzyskich - Hobby, które przyciąga ludzi z pasją i tych, którzy jej jeszcze poszukują. Podczas dwóch dni wydarzenia można było między innymi zobaczyć makiety kolejowe w wielu skalach, poobserwować graczy w planszówki oraz wziąć udział w warsztatach.

Liczba pasjonatów kolei, makiet modelarskich, modeli sterowanych radiem, komiksów oraz gier planszowych stale się zwiększa. Tak samo jak rynek produktów dedykowanych hobbystom. Modelarstwo oraz gry planszowe stają się coraz popularniejsze, a do łask wraca także filatelistyka. Fakt ten potwierdzają rzesze pasjonatów, a także osoby poszukujące sposobu na ciekawe spędzenie wolnego czasu. Targi Hobby umożliwiły całej społeczności hobbystów spotkanie się w jednym miejscu.
Makiety kolejowe.

W hali targowej było dużo makiet kolejowych w różnych skalach. Od parkowych zabierających na swój pokład nawet dzieci, przez najpopularniejsze H0, do bardzo małych TT lub N.

Podczas wydarzenia odbyły się XV Mistrzostwa Polski Modeli Kolejowych organizowane przez Polski Związek Modelarzy Kolejowych.

Stoiska.

Na targach swoje stoiska miały sklepy modelarskie z całej Polski. Nowi miłośnicy kolei miniaturowej mieli okazję prosić o pomoc np. jak zmienić gumki w lokomotywie, czy zaprogramować dekodery. Natomiast zaawansowani znawcy korzystając z możliwości kupowali tabor do kolekcji.
Wyścigi samochodów zdalnie sterowanych.

Dalej można było być świadkiem wyścigów samochodów RC zdalnie sterowanych. Lub przyglądać się z boku serwisowi, który naprawiał modele ucierpiane w wypadkach. Choć auta biorące udział są małe ich prędkości są ogromne.

Jednym z punktów programu Tragów Hobby były Międzynarodowe Otwarte Mistrzostwa Polski w wyścigach samochodów zdalnie sterowanych w skali 1:10 i 1:12 ON- Road. Zawody odbyły się w 6 klasach: E-10 ProStock, E-10 Modified, E-12, Formuła F-1, Hobby Pro oraz E-10 Hobby.

Wystawa kolekcji modeli samochodowych.

Natomiast w pobliżu w gablotach były ustawione setki samochodów z wszelkich kolekcji. Każda półka przedstawiała inne marki, epoki lub skale."
train,"2005-10-20: Marcinkiewicz desygnowany na premiera

Wczoraj prezydent Aleksander Kwaśniewski desygnował na premiera Kazimierza Marcinkiewicza z Prawa i Sprawiedliwości.

Jednocześnie prezydent wyraził nadzieję, ze w ciągu 2 tygodni powstanie nowy rząd i będzie mógł zostać zaprzysiężony. Sam premier, już po spotkaniu z prezydentem powiedział, że zgodnie z oczekiwaniami prezydenta do końca miesiąca przedstawi skład Rady Ministrów.

Marcinkiewicz ma też rozmawiać na ten temat z Janem Rokitą, kandydatem Platformy Obywatelskiej na wicepremiera. Jak stwierdził Marcinkiewicz, różnice między PO a PiS ocenia na 15-25%."
train,"2007-07-20: Kołocz (kołacz) śląski – produkt regionalny?

Kołocz z Górnego Śląska jest na polskiej Liście Produktów Tradycyjnych, jednak aby został uznany w Europie, niezbędne jest ujednolicenie receptury tego wypieku.

""Wszyscy producenci muszą porozumieć się co do metody produkcji. Kołocz musi być wytwarzany według tej samej receptury, a we wniosku trzeba wykazać związek produktu z regionem"" – poinformowała Anna Stolarska, specjalistka w wydziale oznaczeń geograficznych Ministerstwa Rolnictwa i Rozwoju Wsi.

""Receptura podstawowa się nie zmieniła. W tej chwili weszły tylko te piekarskie ""ulepszacze"", których dodawanie do ciasta jest, moim zdaniem, zdradą, bo ja jestem tradycjonalistą"" – powiedział Józef Izydorczyk ze Strzelec Opolskich, właściciel piekarni, która od 60 lat piecze kołocze według tradycyjnego przepisu. Izydorczyk przyznał jednak, że i w starej recepturze pojawiają się zmiany. ""Tradycyjne kołocze mogą być suche, z posypką, makiem, serem i jabłkami. To było zawsze. W tej chwili piecze się je również z rabarbarem lub truskawkami, czego kiedyś nie było. Do posypki używa się też masła, a dawniej margaryny"" – tłumaczył.

Kołocz jest obrzędowym ciastem weselnym lub świątecznym. Na Śląsku piecze się go na dożynki, dla gości oraz na święta: Bożego Narodzenia, Wielkanocy, I Komunii Świętej, jak również podczas odpustu czy stypy.

Unijna procedura odnośnie produktów regionalnych trwa od 2 do 3 lat. W kolejce z Polski czekają już m.in. wielkopolskie rogale świętomarcińskie, krakowskie obwarzanki i andruty kaliskie."
train,"2010-09-29: Warszawa: uruchomiono zegar odliczający dług publiczny

W centrum Warszawy został uruchomiony przy skrzyżowaniu ulic: alei Jerozolimskich i ul. Marszałkowskiej (przy rondzie Dmowskiego) na budynku Cepelii oraz w internecie na stronie http://www.dlugpubliczny.org.pl specjalny zegar do obliczania długu publicznego. Podobny zegar jest na Times Square w Nowym Jorku.

Publiczne liczenie szybko wzrastającego zadłużenia Polski to pomysł autora reformy gospodarczej z 1990 roku, profesora Leszka Balcerowicza i założonego przez niego Forum Obywatelskiego Rozwoju.

Zegar unaocznia, jak rośnie dług publiczny. Choć nazywa się dług publiczny, to rodzi konsekwencje dla każdego z nas. Dziś wynosi on 19 tys. zł per capita (na głowę)."
train,"Narodowe Święto Niepodległości 2011: zapowiedź

11 listopada 2011 roku w całej Polsce, jak co roku, mają się odbyć obchody Narodowego Święta Niepodległości.

Wydarzenia w Warszawie.

O 11:00 ma się rozpocząć bieg pod hasłem ""Łączy ludzi wolnych"". Start odbędzie się u zbiegu al. Jana Pawła II i ul. Stawki. Bieg organizowany przez Warszawski Ośrodek Sportu i Rekreacji w ramach cyklu ""Zabiegaj o pamięć"".

O 12:00 pod Grobem Nieznanego Żołnierza ma być Bronisław Komorowski.

O 15:00 z Placu Konstytucji ma wyruszyć Narodowy Marsz Niepodległości. Ze względu na możliwość udziału w marszu grup o charakterze neofaszystowskim koalicja ""Porozumienie 11 listopada"" zaapelowała o blokadę marszu w Warszawie. W opinii koalicjantów trzon marszu w poprzednich latach stanowiły tego typu ugrupowania, głoszące wówczas hasła antysemickie, rasistowskie i ksenofobiczne.

W Kościele Niepokalanego Poczęcia Najświętszej Maryi Panny dodatkowa Mszę świętą w intencji Ojczyzny ma zostać odprawiona w piątek o 13:00. O 14:00 tamże planowany jest koncert patriotyczny. (Zobacz plakat: wystawiony na ulicy; w wersji cyfrowej)

W związku z obchodami zostaną wprowadzone zmiany w rozkładzie komunikacji miejskiej.

Wydarzenia w Łodzi.

Zobacz osobny artykuł: Obchody święta Niepodległości w Łodzi - program"
train,"2010-11-21: Łódź: zwiedzano sale Towarzystwa Kredytowego Miejskiego

Po wielu miesiącach remontu, swoje drzwi dla ciekawskich łodzian otworzył dawny budynek Towarzystwa Kredytowego Miejskiego w Łodzi. Wycieczkę zorganizował łódzki oddział Towarzystwa Opieki nad Zabytkami

Dzięki staraniom łódzkiego TOnZu, wielu łodzian mogło w sobotę zwiedzać jeden z najpiękniejszych łódzkich zabytków pamiętającego dziewiętnastowieczny boom inwestycyjny w Łodzi. Fenix Capital S.A., która jest obecnie właścicielem budynku, pozwoliła na zwiedzanie wnętrz pałacu, mimo że kilkumiesięczny remont się jeszcze nie skończył.

Budynek, który jeszcze nie tak dawno przypominał ruderę, dzięki inwestycji odzyskał dawną świetność. Już kilka miesięcy temu odnowiono elewację, wymieniono stolarkę okienną, naprawiono dach i uzupełniono ubytki. Równolegle trwa remont wnętrz, które swoim pięknym wyglądem dorównują wnętrzom Pałacu Izraela Poznańskiego.

Towarzystwo Kredytowe Miejskie w Łodzi było drugą w Królestwie Polskim tego typu placówką po Warszawie. Ideą założonego przez łódzkich fabrykantów towarzystwa, było udzielanie pożyczek na cele budowlane.
Gmach Towarzystwa przy ulicy Pomorskiej 21, zbudowano w latach 1878-1881 według projektu Hilarego Majewskiego. Front głównego budynku zwieńczony został trójkątnym frontonem wypełnionym reliefem z dewizą ""VIRIBUS UNITIS"" (Wspólnymi siłami) wyrażająca ideę Towarzystwa.

Dotychczasowe postępy prac można oglądać na stronie wykonawcy robót. Termin zakończenia remontu nie jest jeszcze znany, inwestor szuka obecnie najemcy."
train,"2005-05-06: Wybory parlamentarne w Wielkiej Brytanii

Od 6 rano (8 rano czasu polskiego) 5 maja wszyscy Brytyjczycy mogli udać się do urn, aby wybrać nowy parlament, po przyjęciu dymisji rządu Tony'ego Blaira przez królową Elżbietę II. Głosowanie zakończyło się o 21 (23 czasu polskiego), a ostateczne wyniki były znane już o 3:30 lokalnego czasu.

Przedwyborcze sondaże wskazywały na to, że zwycięży Partia Pracy Tony'ego Blaira, i tak też się stało. Do godziny 8 rano naszego czasu zdobyła ona 355 miejsc w parlamencie - przy wymaganych 324 miejscach, aby wygrać. Partia Konserwatywna zdobyła 197 miejsc, a Liberalni Demokraci - 62 miejsca. Inne partie zdobyły 13 mandatów. Będzie to już trzecia kadencja z rzędu partii Blaira. Wyniki procentowe partii są następujące: Partia Pracy - 35,2%, Partia Konserwatywna - 32,3%, Liberalni Demokraci - 22,1%, pozostałe - 10,4%. Ze względu na system większościowy podział miejsc jest nieproporcjonalny, jest to też najniższa przewaga, z jaką zwycięska partia wygrała wybory.

Tony Blair, który jako pierwszy labourzysta będzie sprawował tekę premiera trzecią kadencję, uznał, że otrzymał od wyborców mandat do rządzenia. Charles Kennedy, szef liberałów, ogłosił, że jest to historyczny sukces jego partii i dowód na powstanie prawdziwie trójpartyjnego systemu w kraju. Z kolei Zielonym nie udało się mimo starań uzyskać ani jednego mandatu w wyborach.

Uprawnionych do głosowania jest ponad 44 milionów osób, prognozowana frekwencja wyniosła 60% i była wyższa o 2% od tej z 2001 roku."
train,"2007-10-06: Poznań: inauguracja sezonu w Klubie Filmowym WSNHiD „Filmokrąg”

Klub Filmowy Wyższej Szkole Nauk Humanistycznych i Dziennikarstwa ""Filmokrąg"" w Poznaniu inauguruje kolejny sezon swojej działalności 11 października 2007 roku o godzinie 20:00 w Kinie Rialto przy ul. Dąbrowskiego 38. W programie znalazło się wiele premierowych i przedpremierowych pokazów filmowych, spotkań z twórcami oraz konkursów przygotowanych dla miłośników kina niezależnego i artystycznego.
Na inauguracyjny pokaz organizatorzy wybrali zestaw filmów zatytułowany „BACK to the FUTURE”, z kolekcji Future Shorts - platformy promocji i prezentacji krótkiego kina. Future Shorts od kilku lat organizuje projekcje w wielu krajach Europy i świata. Program pokazów jest zróżnicowany gatunkowo, składa się z krótkich fabuł, dokumentów, animacji, filmów eksperymentalnych i teledysków. Obok prac debiutantów z całego świata pojawiają się krótkie metraże uznanych twórców kina: Spike'a Jonze'a i Mike'a Leigh. Premierowe pokazy w ramach Future Shorts w Polsce odbyły się w maju b.r. w Poznaniu, Krakowie, Sopocie, Warszawie i Łodzi, a liczba ich uczestników przekroczyła 1000 osób.

Następnie odbędą się dwa pokazy w Wyższej Szkole Nauk Humanistycznych i Dziennikarstwa przy ul. Gen. T. Kutrzeby.

W klubowym cyklu >OFF/a-TAK! 17 października o godzinie 18:30 odbędzie się poznańska premiera „Nie panikuj” wielokrotnie nagradzanego filmu, w reżyserii jednej Bodo Koxa.

Bodo Kox jest reżyserem, scenarzystą, aktorem performer. Jest jednym z przedstawicieli polskiego kina niezależnego. Jego filmy charakteryzują się czarnym humorem. Jako aktor najczęściej wciela się w postacie mało rozgarnięte lub psychopatyczne. Na swoim koncie ma kilka ról, między innymi w takich filmach jak „Bolączka sobotniej nocy”, czy „Krew z Nosa” (reż. Dominik Matwiejczyk). Sam wyreżyserował m.in. filmy: „Silverman”, „Marco P. i złodzieje rowerów”, „Sobowtór”.

Natomiast 18 października również o godzinie 18:30 będzie miała miejsce premiera „Wszystko co najlepsze” - najnowszej produkcji Mathiasa Mezlera studenta WSNHiD. Mathias Mezler jest reżyserem, scenarzystą, aktorem. Studiuje kulturoznawstwo na WSNHiD w Poznaniu. Już na początku szkoły średniej zrealizował swój pierwszy film. Jego filmy prezentowane i nagradzane na wielu festiwalach kina niezależnego wykorzystują tematy z najbliższego otoczenia, a ich autentyczny charakter podkreślają paradokumentalne zdjęcia, czasami znalezione w prywatnym archiwum. Zrealizował m.in. filmy: „Uciec stąd”, „Berlin” i „Off”.

Po projekcjach odbędą się spotkania z twórcami filmów.

Dodatkowym elementem wzbogacającym ofertę klubu będą projekcje w założonym w czerwcu b.r. Dyskusyjnym Klubie Filmowym ""Filmokrąg"". Na jego otwarcie 25 października o godzinie 18:30, wspólnie z Kinem Rialto przygotowano przedpremierowy pokaz filmu „Nightwatching” („Straży Nocnej”), hołdu dla twórczości Rembrandta autorstwa Petera Greenaway’a. Peter Greenaway - reżyser, scenarzysta, montażysta, malarz, autor instalacji, kurator, pisarz i krytyk. Zadebiutował w 1982 roku pełnometrażową fabułą ""Kontrakt rysownika"".

Film pt. „Straż Nocna” został po części zrealizowany w Polsce, z udziałem polskich aktorów m.in.: Krzysztofa Pieczyńskiego, Andrzeja Seweryna i Agaty Buzek. Towarzyszyć mu będą pokazy innych filmów nawiązujących w swojej treści lub formie do malarstwa."
train,"Miejsca dla nowych turystów kosmicznych

Space Adventures porozumiała się z Federalną Agencją Kosmiczną i firmą Energia w sprawie zakupienia 3 miejsc w statkach Sojuz, lecących do Międzynarodowej Stacji Kosmicznej po 2013 roku.

Komercyjna sprzedaż miejsc w Sojuzach jest możliwa dzięki zwiększeniu liczby produkowanych statków, z 4 do 5 rocznie. Pobyt na Międzynarodowej Stacji Kosmicznej będzie krótszy. Pozwoli to także wywozić do Stacji więcej ładunków użytecznych.

Space Adventures odpowiada za loty dotychczasowych siedmiu turystów kosmicznych. W 2001 roku zorganizowała lot Dennisa Tity, pierwszego turysty kosmicznego w historii. Po nim polecieli:

Wszystkie trzy strony porozumienia były zadowolone z wyników rozmów. Rozmowy o wznowieniu lotów trwały przynajmniej od września 2010. W październiku zeszłego roku Space Adventures podpisała także umowę o dystrybucji komercyjnych miejsc cywilnych w planowanych przez Boeinga kapsułach CTS-100."
train,"2006-03-05: General Motors chce kupić FSO

General Motors prawdopodobnie kupi Fabrykę Samochodów Osobowych na warszawskim Żeraniu - taką informację podają przedstawiciele Opla, należącego do amerykańskiego koncernu motoryzacyjnego.

Dyrektor FSO na razie nie chce komentować informacji, które na łamach niemieckiej prasy ogłosił szef rady pracowniczej Opla, Rainer Einenkel. Obecnie kontrolny pakiet akcji FSO posiada ukraińska firma AvtoZAZ, blisko współpracująca z amerykańskim koncernem – produkuje m.in. Chevrolety Lanos sprzedawane następnie przez General Motors w Rosji.

""Gazeta Wyborcza"", która pisze o ewentualnej inwestycji uważa, że kooperacja z AvtoZAZ i rozkręcenie produkcji w nowoczesnym ciągle zakładzie na Żeraniu to dla General Motors szansa na konkurencję z rywalami z Niemiec i Francji. Natomiast dla Polski to szansa na ożywienie w branży samochodowej."
train,"2010-07-24: Amiga ma 25 lat

Dwadzieścia pięć lat temu zaprezentowano nowy komputer Amiga. Premiera odbyła się dokładnie 23 lipca 1985 w nowojorskim Lincoln Center gdzie pokazano Amigę 1000.

Ten wielozadaniowy mikrokomputer, z 16-bitowym procesorem Motorola 68000 pracującym z prędkością 7.14 MHz, szesnastoma kolorami miał możliwość generowania znakomitego dźwięku i obrazu oraz wykorzystywał graficzny interfejs użytkownika (GUI).

Amiga 1000 był dziełem niewielkiej firmy Amiga Inc. założonej w 1982 przez Jay Miner, wykupionej następnie przez Commodore.

Komputer używał specjalnie dla niego napisanego systemu operacyjnego AmigaOS, dawał użytkownikowi do dyspozycji dźwięk i kolorową grafikę. Komputery Amiga cieszyły się przez całe lata dużą popularnością, do dziś mają licznych zwolenników – tzw. ""amigowców"". Amiga swoją popularność zawdzięczała głównie dużej liczbie gier i możliwościami w dziedzinie multimediów. Bardziej ""poważni"" użytkownicy doceniali także jej system operacyjny.

Amigę wykorzystywali również profesjonaliści, głównie w grafice komputerowej na potrzeby telewizji lub przemysłu filmowego. Amiga używana była do efektów specjalnych (np. dzięki programowi Lightwave w filmach takich jak ""Podniebna krucjata"" czy serialach jak ""Seaquest"", ""Babylon 5"").

Z czasem modele mikrokomputerów Amiga przegrały jednak konkurencję z popularnym komputerem IBM PC i produkcję ostatniego modelu AmigaOne zakończono na początku XXI wieku."
train,"2005-04-19: Telefonia komórkowa: Ideę zastąpi marka Orange

W zamian za 1,6% obrotu spółki PTK Centertel marka Idea zostanie zastąpiona przez Orange. Stosowne porozumienie zostało podpisane ze spółką Orange Brand Services Ltd. Marka Orange jest rozpowszechniona w 18 krajach, gdzie używające jej firmy telekomunikacyjne obsługują 54 mln klientów. Zdaniem przedstawicieli strony polskiej, nowa marka przyczyni się do poszerzenia oferty usług, a także do wzrostu zysków i liczby abonentów.

Orange jest podmiotem zależnym od France Telecom, który jest większościowym akcjonariuszem Telekomunikacji Polskiej, posiadającej w PTK Centertel 2/3 udziałów. Operator Idei jest pierwszym w Polsce, który zdecydował się na ujednolicenie nazwy z innymi operatorami europejskimi. Eksperci uważają, że wcześniej czy później dojdzie do tego także w wypadku dwóch konkurencyjnych sieci: Ery (zmiana marki na T-Mobile) i Plus GSM (marka Vodafone)."
train,"2005-07-11: 26 sierpnia Jean Michel Jarre wystąpi w Gdańsku

W Gdańsku 26 sierpnia 2005 na terenie Stoczni Gdańskiej wystąpi z koncertem i przedstawieniem Jean Michel Jarre.

Koncert i również otacząjace przedstawienie efekty specjalne, z których słynie Jean Michel Jarre mają uświetnić 25 lecie ""Porozumień Sierpniowych"" jakie w tym roku będzie obchodzić NSZZ ""Solidarność"" w Gdańsku.

Koncert ma się odbyć na terenie Stoczni Gdańskiej przylegającym do placu Solidarności (znanym z Pomnika Poległych Stoczniowców) uprzednio uprzątniętym z istniejących niewykorzystywanych obecnie budynków. Jean Michel Jarre twórca elektronicznej muzyki słynie z organizacji wielkch koncertów, przedstawień dla wielu tysięcy słuchaczy. Organizował on wielomilionowe koncerty we Francji, Chinach, Egipcie czy Moskwie."
train,"2009-09-28: Eric Sardinas - prawdziwy rock’and’rollowiec, który siłę czerpie z bluesa

Do 29. edycji Rawa Blues Festival - największego święta bluesa w Polsce zostały niecałe dwa tygodnie. Jedną z gwiazd imprezy będzie Eric Sardinas, który występem 10 października w katowickim Spodku zainauguruje swoją europejską trasę koncertową.

""Prawdziwy rock'and'rollowiec, który siłę czerpie z bluesa. Kobiety go kochają, bo świetnie wygląda - mężczyźni podziwiają, bo wspaniale gra na gitarze. Uprawia blues elektryczny, ale potrafi też obyć się bez prądu"" – puentuje postać Sardinasa Marcin Babko z Gazety Wyborczej. – ""Byłem na jego koncercie jesienią 2005 r. Supportował wtedy koncert Steve'a Vaia. Pamiętam, że zagrał o wiele bardziej interesująco niż gwiazda wieczoru."" Podobne opinie często pojawiały się w internecie po koncertach tej pary gitarzystów.

Przez niektórych Sardinas jest określany mianem najbardziej rockowego amerykańskiego bluesmana, a podczas jego koncertów można podziwiać wytrawny kunszt gry na sześciostrunowej gitarze. Niektórzy jego niepowtarzalny styl wiążą z faktem, że opanował grę na gitarze dla praworęcznych, pomimo tego że jest leworęczny.

Irek Dudek, dyrektor Festiwalu, wspomina o inspiracjach Sardinasa - ""To przykład, że są ludzie, którzy świetnie i ostro grają, a zaczynali od słuchania bluesa z lat 20. Że blues może być młodzieżowy. Że bluesman też może podpalić na scenie gitarę, jak mu to przyjdzie do głowy.""

29. edycja Rawa Blues Festival odbędzie się 10 października w Spodku w Katowicach. Wystąpi 19 zespołów na dwóch scenach. Wśród gwiazd oprócz Erica Sardinasa wystąpią Eden Brent oraz Rod Piazza & The Mighty Flyers. Więcej informacji na stronie organizatora.

Rawa Blues Festival jest największym i najstarszym festiwalem bluesowym w Polsce. Jest ponadto uważana za największy festiwal bluesowy w pomieszczeniu zamkniętym na świecie."
train,"2009-04-13: W Gdańsku trwa wystawa Janusza Tartyłły

W Gdańsku trwa wystawa scenografa, reżysera teatralnego, malarza Janusza Tartyłły, który jest od lat 80. XX w. związany z Teatrem Miejskim w Gdyni, gdzie pracował aż do przejścia na emeryturę. Miejsce: Galeria ZPAP w Gdańsku przy ul. Mariackiej 46/47. Wystawa będzie czynna w dniach 7.04. do 6.05.2009 r. w godzinach od 9.00 do 17.00 (od poniedziałku do piątku)."
train,"2006-08-12: Udany start rakiety Ariane 5

O godzinie 00:15 czasu warszawskiego (o 22:15 czasu uniwersalnego), z kosmodromu Kourou w Gujanie Francuskiej, wystartowała rakieta Ariane 5 ECA. Wyniosła ona na geostacjonarną orbitę transferową dwa satelity komunikacyjne o łącznej masie 7798 kg: japońskiego komercyjnego JCSAT 10 oraz francuskiego, należącego do Ministerstwa Obrony, Syracuse 3B (będzie służył on również innym członkom NATO). Start odbył się w pierwszej próbie, bez żadnych zakłóceń. ""Dzisiejszy sukces jest wzorowym przykładem doskonale pokazującym dlaczego to my wysłaliśmy łącznie 237 satelitów w ciągu ostatnich 26 lat, co jak na razie, pozostaje światowym rekordem"", powiedział krótko po pomyślnym zakończeniu misji przez Ariane 5 Jean-Yves Le Gall, dyrektor zarządzający Arianespace. Był to 14. z rzędu, od 2003 roku, udany start rakiety Ariane 5."
train,"Tczew: wystawa pt. Wasielgallery

10 listopada 2015 w Fabryce Sztuki w Tczewie o godz. 18:00, otwarta zostanie Polsko-norweska wystawa rysunku, malarstwa i rzeźby pt. "" W-gallery""

W wystawie biorą udział:
Marta Branicka - rzeźba • Elisabeth de Lunde, (Norwegia) - malarstwo • Danuta Joppek - malarstwo • Ingunn Harket - malarstwo (Norwegia) • Ross Kolby, (Norwegia) - malarstwo • Grażyna Tomaszewska-Sobko - rzeźba • Anne Gyrite Schütt, (Dania) - malastwo • Eugeniusz Szczudło - rzeźba • Zbigniew Wąsiel - rzeźba
Ekspozycję można zwiedzać do 13 grudnia 2015 roku. Wstęp wolny.

Adres placówki: "" Fabryka Sztuk 83-110 Tczew ul. 30 Stycznia 4""."
train,"2007-01-23: Zmarł Ryszard Kapuściński

W Warszawie, w wieku 74 lat, po poważnej chorobie zmarł światowej sławy dziennikarz, mistrz reportażu Ryszard Kapuściński. Kapuściński od dawna przebywał na oddziale chirurgii warszawskiego szpitala im. Banacha. W piątek przeszedł poważną operację układu pokarmowego. We wtorek doznał rozległego zawału serca. Śmierć mistrza potwierdzili przyjaciele oraz szpital.

Sam mówił o sobie, że jest pisarzem non-fiction. Popularność zdobył w latach 60. podczas pobytu w Afryce, gdzie od 1962 r. był jedynym korespondentem Polskiej Agencji Prasowej. Pisał głównie o wojnach, dyktatorach i przewrotach w krajach Czarnego Lądu i Azji. Dokumentował upadek cesarstwa w Etiopii (""Cesarz"", 1978 ) i Iranie oraz stworzył szeroki opis konfliktu w Angoli (""Jeszcze dzień życia"", 1976). Tematem jego reportaży było również życie w Ameryce Łacińskiej (""Wojna futbolowa"", 1978, ""Chrystus z karabinem na ramieniu"", 1975). Nie unikał też tematów związanych ze Związkiem Radzieckim.

Urodzony w 1932 r. w Pińsku na Polesiu Kapuściński rozpoczął swoją życiową przygodę z reportażem w latach 50. Ukończył historię na Uniwersytecie Warszawskim. Pierwszą nagrodę, Złoty Krzyż Zasługi, otrzymał w 1956 r. za reportaż ""To też jest prawda o Nowej Hucie"". Po 8 latach pracy w redakcji ""Sztandaru Młodych"" Kapuściński przeniósł się do ""Polityki"". W 1962 r. ukazała się jego pierwsza książka ""Busz po polsku"". W tym samym roku rozpoczął karierę korespondenta zagranicznego. W 1974 r. został pracownikiem ""Kultury"". Od tego czasu zaczął zdobywać światowe uznanie za takie dzieła jak ""Cesarz"", ""Szachinszach"".

Został uhonorowany tytułem doktora honoris causa trzech polskich uniwersytetów (Uniwersytet Wrocławski - 2001, Gdański oraz Jagielloński - 2004), a także uczelni zagranicznych: Uniwersytetu Sofijskiego (2002) i Barcelońskiego (2005). Wielokrotnie zdobywał nagrody zagranicznych stowarzyszeń literackich, w szczególności włoskich. Wybrany Dziennikarzem Wieku przez swych kolegów w plebiscycie miesięcznika Press. W sumie otrzymał ponad 40 nagród i wyróżnień. W 2005 roku jego nazwisko było wymieniane wśród faworytów do uzyskania Nagrody Nobla z dziedziny literatury.

Kapuściński wydał przeszło 27 dzieł książkowych i setki artykułów prasowych. Jego szkoła reportażu znana jest niemal na całym świecie, a na jego tekstach wykształciły się setki dziennikarzy, nie tylko polskich. Jego książki tłumaczone były na wiele języków. Dużą popularnością cieszy się we Włoszech i Anglii, gdzie w dobrych księgarniach można kupić większość książek Kapuścińskiego. Ostatnie dzieło reportera ukazało się w 2006 roku. Była to VI część Lapidarium."
train,"ICM wprowadziło politykę otwartości zobowiązującą pracowników do udostępniania publikacji naukowych w otwartym dostępie

Interdyscyplinarne Centrum Modelowania Matematycznego i Komputerowego UW wprowadziło politykę otwartości (otwarty mandat), która zobowiązuje pracowników do udostępniania publikacji naukowych w otwartym dostępie. 

Polityka została włączona do działalności Centrum na mocy zarządzenia Dyrektora ICM UW prof. Marka Niezgódkę. Zarządzenie obejmuje publikacje w czasopismach naukowych, publikacje w recenzowanych materiałach z konferencji oraz monografie naukowe lub rozdziały w monografiach naukowych. 

Pracownicy ICM UW mogą realizować otwarty mandat na dwa sposoby:

Powyższe dwa sposoby realizacji zarządzenia odpowiadają co do zasady standardowym politykom wydawców naukowych, którzy przewidują zwykle dwie drogi otwartego dostępu – złotą, polegającą na natychmiastowym umieszczeniu ostatecznej wersji publikacji w Internecie, jednak zwykle po uiszczeniu przez autora stosownej opłaty oraz zieloną, polegającą na umieszczeniu wersji autorskiej, zwykle po upływie określonego terminu (tzw. embargo).

Zarządzenie sprowadza się zatem do wymagania, aby pracownik skorzystał z dostępnej u danego wydawcy drogi złotej, jeżeli w ramach przyznanego finansowania (np. grantu) dysponuje na to środkami, a w przeciwnym wypadku, aby skorzystał z udostępnianej przez wydawcę drogi zielonej. W każdym przypadku publikacja ma zostać udostępniona w repozytorium instytucjonalnym CeON.

Dzięki wprowadzeniu otwartego mandatu ICM już teraz zapewnia zgodność swojej polityki z regułami, które wkrótce będą obowiązywać wszystkich beneficjentów grantów unijnych."
train,"2010-11-15: Byli czołowi działacze PSL przechodzą do PiS

Komitet polityczny Prawa i Sprawiedliwości 15 listopada 2010 oficjalnie zatwierdził przyjęcie w skład partii posłów Wojciecha Szczęsnego Zarzyckiego i Krzysztofa Tołwińskiego, senatorów Lucjana Cichosza i Grzegorza Wojciechowskiego oraz jego brata eurodeputowanego Janusza Wojciechowskiego, który od 2004 do 2005 roku był prezesem PSL. Do PiS wstąpili również byli posłowie Zbigniew Kuźmiuk i Bogdan Pęk. Przyjęci działacze byli wcześniej związani z Polskim Stronnictwem Ludowym oraz Stronnictwem ""Piast"", a także z PiS.

""Zawsze podkreślaliśmy, że wieś jest zobowiązaniem (...) do budowy narodu jako realnej wspólnoty."" - powiedział Jarosław Kaczyński na konferencji prasowej, podkreślając, że politycy, którzy tego dnia przystąpili do Prawa i Sprawiedliwości, są związani z ruchem ludowym. Powiedział również, że jest to szczęśliwy dzień dla PiS.

Janusz Wojciechowski zdecydował się na przejście do Prawa i Sprawiedliwości po zamachu w Łodzi na okręgowe biuro poselskie tej partii w wyniku którego zginął działacz PiS, Marek Rosiak. Na swoim blogu napisał m.in. ""Wstąpiliśmy do partii, za działalność w której można nawet zginąć... My ludowcy, wstąpiliśmy do partii, której najbardziej ufa polska wieś i która jest dla polskiej wsi jej ostatnią polityczną nadzieją."""
train,"2005-03-11: SdPl doniesie na Jarosława Kaczyńskiego

SdPl zamierza skierować do prokuratury zawiadomienie o popełnieniu przestępstwa przez prezesa PiS Jarosława Kaczyńskiego – zapowiedział w piątek szef Socjaldemokracji Marek Borowski.

Chodzi o wypowiedź Kaczyńskiego w wywiadzie dla ""Gazety Wyborczej"", w którym insynuuje wpływ Moskwy na działania Prezydenta RP. Lider PiS-u powiedział m.in.:

""Polityk, który w PRL w tak młodym wieku jako on awansował na stanowisko ministerialne, musiał korzystać z wsparcia Moskwy. Jak to się stało, można by zapewne odtworzyć na podstawie dokumentów przechowywanych w Moskwie.""

""Moskwa dysponuje takimi dokumentami dotyczącymi przeszłości prezydenta Kwaśniewskiego, które go czynią niesuwerennym w jego decyzjach.""

Borowski stwierdził: ""Mamy do czynienia z autentycznym znieważeniem.""

Kwaśniewski skomentował wywiad następująco: 

""Przeczytałem ten wywiad z obrzydzeniem. [...] Jeśli poważni politycy w Polsce tak myślą, to znaczy, że nie są poważni."""
train,"2009-01-12: Srebrna Góra: LARP Fantazjada XIV w czerwcu

Czternasta edycja Terenowej Gry Fabularnej (LARP-a) ""Fantazjada"" odbędzie się w dniach 11-14 czerwca w Srebrnej Górze (powiat ząbkowicki, woj. dolnośląskie). ""Fantazjada"" jest LARP-em osadzonym w realiach klasycznego fantasy.

Gra odbywać się będzie na terenie Twierdzy Srebrnogórskiej i okolicznych lasów Gór Sowich. Zdaniem uczestników, jest to najbardziej atrakcyjny teren LARP-a w Polsce.

Chętni do udziału w czternastej edycji LARP-a ""Fantazjada"" mogą już teraz zgłaszać swoje uczestnictwo. Informacje na ten temat znaleźć można na serwisie internetowym ""Fantazjady""."
train,"2007-09-05: Giertych chce odwołać marszałka Dorna

Zapowiadane przez największe partie ostatnie posiedzenie Sejmu zaczęło się o godzinie 9:00 i potrwało niecałe pół godziny. O pierwszą przerwę wnioskował Roman Giertych, a Sejm ją przegłosował.

Szef LPR domagał się też, aby pierwszym punktem rozpoczętego w środę posiedzenia było wniosek o odwołanie marszałka Sejmu Ludwika Dorna. Jak przypomniał, LPR złożyła do Trybunału Konstytucyjnego wniosek o uznanie za niezgodny z konstytucją przepis regulaminu Sejmu, który pozwala marszałkowi na nie poddawanie pod głosowanie przez sześć miesięcy wniosku o jego odwołanie.

„W przypadku uznania naszego wniosku będziemy mieli sytuację bezprawności wszystkich aktów marszałka” - uważa Giertych. Lider LPR domagał się także zwołania w tej sprawie Prezydium Sejmu oraz Komisji Regulaminowej i Spraw Poselskich, która może interpretować regulamin Sejmu.

Zaraz po nim wystąpił Zbigniew Girzyński. Zarzucił on opozycji torpedowanie prac Sejmu i zwrócił się o kontynuowanie prac nad ustawami, „na które czekają pielęgniarki i kibice”. Wśród nich wymienił fundusz alimentacyjny, podwyżki dla służby zdrowia oraz ustawy dotyczące Euro 2012.

Marszałek zarządził głosowanie, w którym wniosek lidera LPR przeszedł większością 244 do 148 głosów.

„Spodziewałem się, że Roman Giertych będzie próbował przedłużać posiedzenie Sejmu” - skomentował Jarosław Gowin (PO). „Wszystko zmierza w kierunku chaosu” - stwierdził.

„Mamy tu do czynienia z awanturnictwem. Wystraszony wizją wyborów i swej porażki Roman Giertych chwyta się różnych kruczków, aby zdestabilizować Sejm” - stwierdziła Jolanta Szczypińska. Jej zdaniem opozycja nie pozwala na zajęcie się ważnymi problemami Polski.

Według posłów PiS obecna sytuacja jest skandaliczna i przykra.

Sejm miał się dziś zająć m.in projektem ustawy dezubekizacyjnej, ustawy o funduszu alimentacyjnym i ustawy podwyżkowej dla pracowników ochrony zdrowia. Posłowie mieli również głosować nad projektem nowelizacji ustawy o podatku PIT, wprowadzającym ulgę prorodzinną."
train,"2007-10-16: Serwis 2Be.pl będzie monitorować serwery pod kątem pedofilii

Dziecięca pornografia jest jednym z poważnych problemów współczesnego Internetu. W celu skuteczniejszego przeciwdziałania temu zjawisku fundacja Kidprotect podjęła współpracę z firmą 2Be.pl, która będzie utrudniać pedofilom dostęp do serwerów.

2be.pl jest częścią agencji interaktywnej Grupy Adweb. Serwis ten będzie pierwszym partnerem fundacji z sektora usług hostingowych. Kooperacja pozwoli na monitorowanie serwerów należących do 2be.pl i wyszukiwanie treści noszących znamiona pedofilii i dziecięcej pornografii.

2be.pl będzie stale monitorować swoje serwery i reagować w przypadku natrafienia na podejrzane treści. W ramach dodatkowych działań serwis przeprowadzi również akcję informacyjną wśród swoich klientów dotyczącą działania fundacji. Będzie ona miała na celu zwrócenie uwagi na tematy, przed którymi dzieci powinny być chronione."
train,"2006-05-16: Rokita apeluje do Religi

Lider Platformy Obywatelskiej Jan Rokita zapowiedział, że nie będzie zgody jego partii wobec pomysłów naprawy służby zdrowia przez Zbigniewa Religę, które zakładają podwyższenie podatków.

Rokita nie dziwi się protestom lekarzy, twierdząc że są one jak najbardziej uzasadnione. ""Ilekroć pan minister będzie w stanie opodatkować swoich kolegów w rządzie, opodatkować ich resorty, czyli wykonać cięcia budżetowe i przesunąć te pieniądze na służbę zdrowia to będziemy popierać z entuzjazmem, stwierdza Rokita.

Jeśli jednak miałoby stać się na odwrót, czyli próby uzyskania pieniędzy na podwyżki z nowych podatków, czy płacenie za usługi medyczne przez ludzi starszych, to Platforma jest zdecydowanie przeciwna takim działaniom.

Minister zdrowia Zbigniew Religa ma zamiar przedstawić w Radzie Ministrów plan zwiększenia środków finansowych na służbę zdrowia o 15 miliardów zł w ciągu najbliższych trzech lat. Wydatki na służbę zdrowia mają wzrosnąć z 3,9% do 5% PKB."
train,"2008-06-16: Warszawa: Otwarto wystawę ""Vlepka - Protest dla Tybetu""

Od poniedziałku, 16 czerwca 2008 roku, w siedzibie Agory w Warszawie oglądać można wystawę bezpłatnego dziennika Metro - ""Vlepka-Protest dla Tybetu"".

Wystawa Metra jest wyrazem protestu przeciwko okupacji Tybetu przez Chiny. Prezentuje projekty vlepek, wybrane przez redakcję spośród ponad 350 prac nadesłanych przez czytelników od końca marca. Wystawa potrwa do 6 lipca.

""Vlepka - Protest dla Tybetu"" jest kolejną akcją dziennika Metro, realizowaną przy współudziale czytelników."
train,"2008-06-01: Napieralski przewodniczącym SLD

Na wczorajszym kongresie Sojuszu Lewicy Demokratycznej działacze przesądzili o wyborze Grzegorza Napieralskiego na przewodniczącego tej partii. Rzecznik Sojuszu podał, że Napieralski otrzymał 231 głosów, a Olejniczak 210.
""To dla mnie wielkie wyróżnienie, wielka nagroda, to coś wspaniałego, czego nie da się opisać słowami. Bardzo dziękuję"" - powiedział Grzegorz Napieralski po ogłoszeniu wyników. Zaraz po tym podziękował Olejniczakowi, dotychczasowemu przewodniczącemu, za ""dobrą rywalizację"".

Nowy przewodniczący będzie musiał zmierzyć się z dwoma podstawowymi problemami - niskim poparciem oraz koniecznością nakreślenia nowej wizji lewicy w Polsce. Napieralski deklarował dziś, że pod jego przywództwem będzie ""bardziej waleczne, skuteczne, bardziej konsekwentne i mniej bojaźliwe"".

Po raz pierwszy na kongres Sojuszu nie zaproszono byłych liderów lewicy – zwłaszcza Aleksandra Kwaśniewskiego, byłego premiera Mieczysława Rakowskiego oraz gen. Wojciecha Jaruzelskiego."
train,"Plan Kowalczyka

Na środę, 7 stycznia o godzinie 11:00 zaplanowano rozpatrzenie projektu uchwały w sprawie planu naprawczego Kompanii Węglowej, która będzie pierwszym punktem środowych obrad rządu Ewy Kopacz i pierwszą sprawą, którą ministrowie zajmą się w 2015 roku. Natomiast w ramach szybkiej ścieżki legislacyjnej ma być rozpatrzony już na pierwszym posiedzeniu Sejmu w dniach 13-16 stycznia.

Plan naprawczy przedstawi Wojciech Kowalczyk, wybrany 18 listopada 2014 na pełnomocnika rządu do spraw restrukturyzacji górnictwa i sekretarza stanu w Ministerstwie Gospodarki, który miał trzy tygodnie na nakreślenie głównych punktów tego planu. 4 grudnia 2014 rząd Ewy Kopacz na ostatnim posiedzeniu przedłużył do końca grudnia termin przedstawienia docelowego planu naprawy sektora górnictwa węgla kamiennego. Polskie górnictwo węgla kamiennego zamknie 2014 rok stratą w wysokości 2 mld zł.

Plan przewiduje zlikwidowanie 4 lub 5 kopalń, a wydobycie w nich wygaszone.
Zlikwidowane mają być: KWK Pokój, KWK Brzeszcze, KWK Sośnica-Makoszowy i KWK Bobrek-Centrum nie bacząc na koszty społeczne. Podobna liczba zakładów ma zostać przekazana do Spółki Restrukturyzacji Kopalń, w celu przekształcenia w rentowne kopalnie. Związana z programem redukcja zatrudnienia ma wynieść od 4 do 5 tysięcy osób, a jeszcze 4 miesiące temu w Rybniku ówczesny premier obiecywał: ""Niezależnie od tego, że okoliczności są bardzo trudne, problem jest w trakcie rozwiązywania, mamy już gotowy ""szkielet"" projektu rozwiązania. Odrzucono propozycje, które wiązałyby się z masową redukcją zatrudnienia w kopalniach. Naszym celem nie jest zamykanie kopalń, bo są nierentowne, tylko takie zmiany w tych kopalniach, żeby stały się rentowne"".

Od kilkunastu miesięcy Kompania Węglowa, największa górnicza firma w Europie, stoi przed widmem upadłości. Jak informował w połowie września jej ówczesny prezes Mirosław Taras, spośród 14 jej kopalń rentowność utrzymywały trzy. Wynik finansowy po sześciu miesiącach wyniósł minus 342,3 mln zł, wobec 228,7 mln zł straty przed rokiem. Trudna sytuacja dotyczy także innych spółek węglowych. Cała branża boryka się z najniższymi od lat cenami węgla kamiennego na rynkach światowych. Mirosław Taras odnosząc się do możliwości restrukturyzacji branży ocenił, że obecne działania to „reanimacja trupa”.

Czy górnicy przyjadą do Warszawy, aby zamanifestować w obronie swoich miejsc pracy, a związkowcy rozpoczną spór zbiorowy ?. Rząd Ewy Kopacz będzie musiał się zderzyć się z falą protestów górników. Protesty społeczne mogą być przeszkodą w realizacji programu. Protest się rozszerza.

Na informację o planach likwidacji kopalń do protestu przystąpili górnicy z kopalni Brzeszcze. Akcję protestacyjną w Brzeszczach na poziomie 640 metrów pod ziemią prowadzi ok. 400 górników. Do strajkujących pracowników kopalni Brzeszcze dołączyli ich koledzy z kopalń Bobrek-Centrum w Bytomiu i Sośnica-Makoszowy w Gliwicach. Górnicy są zdeterminowani, aby walczyć o swoje miejsca pracy. Swoje działania zapowiedzieli związkowcy na zebraniu Międzyzwiązkowego Komitetu Protestacyjno-Strajkowego Regionu Śląsko-Dąbrowskiego (w którym uczestniczą Solidarność, OPZZ, Forum Związków Zawodowych, Sierpień 80 i Związek Zawodowy Kontra). Komitet ma zdecydować o harmonogramie akcji protestacyjno-strajkowej w regionie. Na Śląsku doszło do wybuchu konfliktu społecznego. Z protestującymi górnikami solidaryzuje się PiS i SLD.

W sobotę 10 stycznia protest pod ziemią i na powierzchni kontynuowało ok. 2 tys. osób.

W niedzielę 11 stycznia rozmowy górniczych związkowców z przedstawicielami rządu zostały ostatecznie zerwane. W poniedziałek, zgodnie z wcześniejszymi zapowiedziami, w całym regionie śląsko-dąbrowskim rozpocznie się zaplanowana wcześniej akcja protestacyjno-strajkowa na ogromną skalę.

W sobotę 17 stycznia strona rządowa porozumiała się ze związkami zawodowymi w sprawie planu naprawczego dla Kompanii Węglowej. Zgodnie z porozumieniem do procesu naprawczego w SRK zostaną przekazane kopalnie: Piekary, ruch Centrum (część kopalni Bobrek-Centum), ruch Makoszowy (część kopalni Sośnica-Makoszowy) oraz Brzeszcze. Reszta zakładów trafi do nowego podmiotu, tzw. Nowej Kompanii Węglowej, która powstała w piątek. Jest to spółka ze 100 proc. udziałem Węglokoksu, czyli 100 proc. udziałem skarbu państwa.

Proces tworzenia Nowej Kompanii Węglowej, jak podaje porozumienie, ma zostać zakończony do 30 września. Według porozumienia, znajdą się w niej kopalnie Chwałowice, Rydułtowy-Anna, Marcel, Jankowice, Ruch Sośnica (część kopalni Sośnica-Makoszowy), Bolesław Śmiały, Ziemowit, Piast, Bielszowice, Halemba-Wirek, Pokój, oraz cztery zakłady: Zakład Górniczych Robót Inwestycyjnych, Zakład Logistyki Materiałowej, Zakład Informatyki i Telekomunikacji, Zakład Elektrociepłowni, Zakład Remontowo-Produkcyjny.

Pytania tylko co się stanie z długami Kompanii Węglowej które wynoszą już ponad 4,2 mld zł. Kolejnymi problemami są utrata płynności finansowej i upadłość. W najbliższym czasie zarząd będzie zmuszony wnieść do sądu wniosek o ogłoszenie upadłości, o ile tego wcześniej nie uczyni któryś z jej wierzycieli. Sytuacja finansowa spółki jest dramatyczna. W kasie Kompanii Węglowej jest niewiele ponad 100 milionów złotych, wobec czego czterech członków zarządu złożyło rezygnację, aby zdążyć jeszcze wziąć odprawy i nie odpowiadać za długi spółki.

Na domiar złego pojawiły się informacje, że plan naprawczy dla polskiego górnictwa, opracowała międzynarodowa firma Boston Consulting Group, której nazwa figuruje w materiałach przesłanych mediom, ."
train,"Kazachstan: działaczka na rzecz praw pracowników skazana za organizację nielegalnego zgromadzenia

Działaczka związkowa z Kazachstanu, Natalia Sokolova znalazła się w areszcie pod zarzutem „organizacji nielegalnego zgromadzenia” przed komendą główną w Aktau. Demonstracja odbyła się w dniu 21 maja; działaczka została skazana na osiem dni więzienia.
W ramach swojej działalności, Sokolova świadczyła pomoc prawną strajkującym pracownikom pól naftowych i gazowych w obwodzie mangystauskim| na zachodzie kraju. Pracownicy strajkują tam od trzech tygodni. Jak poinformował mąż Sokolovej, władze odmówiły zwolnienia działaczki, wytaczając kolejną sprawę o „namawianie do nienawiści społecznej”. Policja skonfiskowała telefony komórkowe i około 20 kg dokumentów z jej domu. Strajkujący pracownicy planują masowy protest w Aktau, domagając się natychmiastowego zwolnienia działaczki.

""Artykuł wykorzystuje materiał pochodzący z"" ""artykułu Kazachstan: Działaczka na rzecz praw pracowników oskarżona o ""nawoływanie do nienawiści społecznej"" napisanego przez Yak i opublikowanego pierwotnie w Centrum Informacji Anarchistycznej"" (więcej)"
train,"2007-09-17: Liga Prawicy Rzeczpospolitej zlikwiduje PIT-y dla przedsiębiorców?

""""Likwidacja podatku PIT dla przedsiębiorców, to pierwszy nasz krok w kierunku ułatwienia życia polskim przedsiębiorcom. To będzie jedna z pierwszych ustaw z pakietu dla przedsiębiorczości, który zaprezentujemy podczas kampanii wyborczej"""" – powiedział w Sejmie poseł Szymon Pawłowski podczas briefingu Ligi Prawicy Rzeczypospolitej.

Projekt ustawy znoszącej konieczność płacenia podatku dochodowego przez wszystkich przedsiębiorców rozliczających się formularzem PIT przygotuje właśnie Liga Prawicy Rzeczpospolitej. Ustawa będzie jedną z pierwszych, jakie wspólnie zgłoszą Liga Polskich Rodzin, Unia Polityki Realnej oraz Prawica Rzeczypospolitej w przyszłym Sejmie.

""""Należy dać szansę dwóm milionom polskich przedsiębiorców, którzy zatrudniają największą ilość pracowników w Polsce. Oni muszą mieć równe szanse. Zniesienie podatku PIT sprawi, że szanse przedsiębiorców staną się podobne do szans, jakie mają firmy najlepiej rozwijających się państw Europy"""" - stwierdził Prezes UPR Wojciech Popiela."
train,"2007-10-27: Plany Platformy Obywatelskiej dotyczące telewizji publicznej

Platforma Obywatelska utworzyła specjalny zespół medialny, który pracuje nad pomysłami doprowadzenia do zmian we władzach telewizji publicznej, które do 2009 roku są praktycznie nieusuwalne. Pojawił się także pomysł utworzenia nowej medialnej spółki.

Z informacji Dziennika wynika, że jednym z pomysłów jest likwidacja spółki Telewizja Polska i powołanie na jej miejsce nowej, na przykład pod nazwą Telewizja Publiczna, która miałaby jednoosobowy zarząd i zupełnie nową strukturę. Na czele nowej spółki miałaby stanąć osoba o umiejętnościach menedżerskich. Pojawiają się już pierwsze nazwiska - m.in. Igora Chalupca, byłego prezesa PKN Orlen, Tomasza Lisa i Jana Dworaka.

Dziennik podaje także, że Platforma Obywatelska jest zdania, iż nie tylko rada nadzorcza może dokonywać zmian w zarządzie, dlatego idzie dalej. Konkursy na jednoosobowe zarządy mediów publicznych organizowałaby KRRiT, a powołania zarządu dokonywałby minister skarbu w porozumieniu z ministrem kultury."
train,"2010-04-19: Paryż: msza żałobna za zmarłych w katastrofie smoleńskiej

Dziś o godz. 18.30 w paryskiej katedrze polowej, kościele Saint-Louis-des-Invalides, została odprawiona pod przewodnictwem kard. André Vingt-Trois, arcybiskupa Paryża, msza św. w intencji tragicznie zmarłych w katastrofie samolotu prezydenckiego pod Smoleńskiem.
Mszę, którą poprzedził szereg nabożeństw żałobnych w polskich kościołach Paryża w ubiegłym tygodniu, zorganizowano z inicjatywy Archidiecezji Paryskiej, Ambasady Rzeczypospolitej Polskiej w Paryżu z pomocą zarządców Kościoła Inwalidów. Sam ambasador Tomasz Orłowski był nieobecny, gdyż po tragicznej śmierci w Smoleńsku Mariusza Kazany przejął dyrektora Protokołu Dyplomatycznego i organizował prezydenckie uroczystości pogrzebowe w Polsce.
Wcześniej od 12 do 16 kwietnia w gmachu Ambasady została wyłożona księga kondolencyjna, do której chciało się wpisać tak wiele osób, że przedłużono o dwa dni pierwotny okres jej wystawienia.

W poniedziałek 19 kwietnia do katedry Inwalidów przybyło kilkaset wiernych polskich i francuskich. Byli obecni przedstawiciele francuskich władz cywilnych i wojskowych, członkowie korpusu dyplomatycznego oraz delegaci organizacji kombatanckich. Eucharystię sprawowano po francusku, części stałe odśpiewano po łacinie oraz dołączono kilka pieśni w języku polskim, w tym na zakończenie ""Boże, coś Polskę"".

Mszę koncelebrowało kilkudziesięciu księży francuskich i polskich zarówno przebywających we Francji, jak i podróżujących, z których liczebnie wyróżniała się pielgrzymka kapłanów diecezji kieleckiej z jej ordynariuszem bp. Kazimierzem Ryczanem. Kazanie wygłosił kard. Vingt-Trois, a zaraz po nim swoje świadectwo złożył ks. generał Witold Kiedrowski.

Tuż po zakończeniu mszy św. zespół Les Musiciens du Louvre-Grenoble pod kierownictwem Francuza polskiego pochodzenia Marka Minkowskiego wykonał kościelną kantatę ""Weinen, Klagen, Sorgen, Zagen"" Jana Sebastiana Bacha (BWV 12)."
train,"2005-08-14: Awaria polskiego samolotu rządowego w Kabulu

Samolot specjalny TU-154M, którym polska delegacja z wiceministrem obrony Januszem Zemke miała odlecieć z Kabulu do Warszawy, jest uszkodzony i nie może wystartować.

W przeddzień święta Wojska Polskiego wiceminister Zemke, któremu towarzyszy dowódca sił powietrznych generał broni Stanisław Targosz, złożyli wizytę u polskich żołnierzy z kontyngentu wojskowego w Bagram.

W czasie kołowania przed startem z lotniska w Kabulu pilot rządowego samolotu wyczuł uszkodzenie opon. Po sprawdzeniu okazało się, że opony trzech wewnętrznych kół z lewej strony samolotu są rozerwane na długości kilkunastu centymetrów, co uniemożliwia start.

Wieczorem wystartuje z Krakowa do Afganistanu samolot transportowy razem z ekipą techniczną, która wymieni opony w samolocie rządowym, który doznał awarii w Kabulu - poinformował płk Piotr Pertek z Centrum Informacyjnego MON.

""""Technicy wymienią opony, które pękły, i delegacja rządowa wróci tym samym samolotem"""" - powiedział Pertek."
train,"2007-09-25: „Dziennik”: Macierewicz sprawdzał Krauzego

Według ""Dziennika"" szef Służby Kontrwywiadu Wojskowego, Antoni Macierewicz badał, pochodzenie majątku Ryszarda Krauze.

Konkretnie chodziło o to czy pochodzenie owego majątku nie łączy się z jedną z pierwszych afer kapitałowych w wolnej Polsce.

Wyniki tych poszukiwań mają znaleźć się w drugiej części raportu o WSI.

Według informacji, do których dotarł ""Dziennik"", Macierewicz miał sprawdzać, czy biznesmen nie korzystał z pomocy PRL-owskich funkcjonariuszy służb specjalnych na początku swojej kariery.

Szef Służby Kontrwywiadu Wojskowego sprawdzał między innymi wątek współpracy Krauzego z jedną z firm występujących w tzw. aferze rublowej - Vaxpolem.

Jej właścicielem był późniejszy biznesowy partner właściciela Prokomu, obecnie jeden ze 100 najbogatszych Polaków - Maciej Nawrocki. Współpraca miała polegać m.in. na fikcyjnym eksportowaniu ziemniaków do byłego ZSRR. Płacono za nie milionami tzw. rubli transferowych.

Sam Macierewicz mówi: - Afera rublowa będzie wspomniana w raporcie, choć nie będzie jego głównym tematem."
train,"2009-02-20: Liberec: Justyna Kowalczyk zdobyła brąz w biegu na 10 km techniką klasyczną

Justyna Kowalczyk zdobyła brązowy medal w biegu na 10 km techniką klasyczną podczas narciarskich mistrzostw świata w czeskim Libercu. Złoto wywalczyła Finka Aino Kaisa Saarinen, a srebro Włoszka Marianna Longa.

Kornelia Marek zajęła 29. miejsce.

Po niespełna 4 kilometrach Kowalczyk była pierwsza, przed Saarinen i Longą, jednak z czasem Finka biegła coraz szybciej i wygrała przed Włoszką o 4,2 sekundy"
train,"2010-11-27: Europejska Agencja Kosmiczna przedłużyła udział w 11 misjach

Europejska Agencja Kosmiczna zdecydowała się kontynuować 11 misji naukowych, których jest organizatorem lub uczestnikiem. Przedłużenia obejmują okres do 2014 roku.

W Paryżu, 18 i 19 listopada, obradował komitet programów naukowych ESA (SPC). Komitet podjął decyzję od dalszym finansowaniu 11 misji naukowych, które przekroczyły pierwotny czas działania a nadal dostarczają wartościowych danych naukowych.

""Ich długotrwałość jest dowodem troski ludzi, którzy zbudowali te statki, profesjonalizmu ekip kierujących nimi, pomysłowości naukowców tworzących nowe eksperymenty je wykorzystujące"", uzasadniał Martin Kessler, dyrektor departamentu operacji naukowych ESA.

Komitet programów naukowych rozważał misje: Cluster, Integral, Mars Express, Planck, Proba-2, Venus Express, XMM-Newton - wszystkie kierowane przez ESA. Ponad to dyskutowany był dalszy wkład ESA w misje zagraniczne: Hinode (Japonia), Cassini, Hubble Space Telescope, SOHO (NASA).

SPC zarekomendował przedłużenie wszystkich 11 misji do 2014, co zostanie potwierdzone w 2012 roku, zgodnie z dwuletnim cyklem oceny. Ostatecznie potwierdzone zostało ich finansowanie do 2012.

Trwanie misji SOHO, Hinode i Proba-2 zapewni możliwość kontynuowania różnorodnych obserwacji Słońca w trakcie spodziewanego na 2013 roku szczytu aktywności magnetycznej. Cztery statki misji Cluster pozwolą na badanie rosnącej aktywności słonecznej na ziemską magnetosferę.

Wyniesiony w zeszłym roku Kosmiczne Obserwatorium Herschela, pracujący w podczerwieni i paśmie submilimetrowym, w połączeniu z misjami Integral i XMM-Netwon, dają naukowcom ESA dostęp do narzędzi umożliwiających obserwowanie Wszechświata w niezwykle szerokim paśmie częstotliwości dal elektromagnetycznych, doskonale uzupełnianych przez amerykański Kosmiczny Teleskop Hubble'a (pracujący w pasmach ultrafioletu, widzialnym i bliskiej podczerwieni)."
train,"2010-07-19: Fotorelacja z wRacku Festival

25 i 26 czerwca w Raciborzu odbyła się pierwsza edycja wRacku Festiwal.
Główną gwiazdą wieczoru był Laibach."
train,"2008-10-06: Nobel z medycyny za odkrycie groźnych wirusów

Poznaliśmy nazwiska pierwszych noblistów: z dziedziny medycyny i fizjologii. Na zwycięzców czeka nagroda w wysokości ok. 10 milionów koron szwedzkich.

Niemiec Harald zur Hausen (ur. 1936 r.) otrzymał nagrodę za odkrycie wirusa brodawczaka ludzkiego (HPV), który wywołuje raka szyjki macicy, będącego jednym z najczęstszych nowotworów złośliwych u kobiet, a Francuzi Françoise Barré-Sinoussi (ur. 1947) oraz Luc Montagnier (ur. 1932) za odkrycie w 1983 roku ludzkiego wirusa upośledzenia odporności (HIV), wywołującego u ludzi nabyty zespół niedoboru odporności (AIDS).

Nagroda to ok. 10 mln koron szwedzkich (ok. 3,5 mln zł czyli 1,4 mln dolarów). Pierwszy z wymienionych otrzyma połowę tej kwoty, natomiast duet z Francji podzieli między siebie pozostałą część.

Jutro poznamy laureata Nagrody Nobla z fizyki, czy będzie to prof. Wolszczan?"
train,"2008-09-16: Kancelaria Prezydenta wnioskuje o większy budżet

Szef Kancelarii Prezydenta, Piotr Kownacki, chce aby przyszłoroczny budżet Kancelarii wynosił 190 ml złotych.

Piotr Kownacki wnioskuje o zwiększenie budżetu Kancelarii o 30 mln złotych. Dodatkowe fundusze niezbędne są na remonty, wyposażenie oraz organizację kilku ważnych imprez. Jak stwierdził, budżet na 2008 był znacznie okrojony, co spowodowało niemożność zrealizowania kilku ważnych zadań."
train,"2007-09-17: Krauze odnaleziony w Szwajcarii

Dziennikarzom ""Rzeczpospolitej"" udało się odnaleźć Ryszarda Krauze. Biznesmen przebywał w Hotelu Hyatt Park Zurych w Szwajcarii.

Właściciel firmy Prokom Software SA był, czwartą po Netzelu, Kaczmarku i Kornatowskim osobą, którą chciała przesłuchać prokuratura. Biznesmen zdążył jednak wyjechał za granicę i ślad po nim zaginął.

Według gazety w Zurychu, Krauze jeszcze przed zatrzymaniem Kaczmarka, rozmawiał z posłem Samoobrony Lechem Woszczerowiczem. Stąd, podróżował do Kazachstanu i Stambułu. ""Rzeczpospolita"" ustaliła, że Krauze zatrzymał się w samym centrum Zurychu w luksusowym hotelu. Wynajmował tam apartament numer 430.

Krauze odmówił rozmowy z dziennikarzami argumentując, że Ci nie byli wcześniej umówieni. Następnie wezwał ochronę hotelu, nie skontaktował się także z dziennikarzami telefonicznie."
train,"2007-11-22: XVIII posiedzenie Komitetu Konsultacyjnego Prezydentów RP i Ukrainy

W dniach 20-21 listopada 2007 r. w Warszawie odbyło się XVIII posiedzenie Komitetu Konsultacyjnego Prezydentów RP i Ukrainy. Posiedzeniu przewodniczył ze strony polskiej: Sekretarz Stanu w Kancelarii Prezydenta RP Michał Kamiński, ze strony ukraińskiej: Zastępca Szefa Sekretariatu Prezydenta Ukrainy Ołeksandr Czałyj. W spotkaniu wzięli udział również: Zastępca Szefa Kancelarii Prezydenta RP Robert Draba oraz Dyrektor Biura Spraw Zagranicznych KPRP Mariusz Handzlik.

Tematem rozmów Komitetu była bieżąca współpraca polityczna, w tym kwestie związane z wizytą Lecha Kaczyńskiego w Kijowie, kalendarzem spotkań na 2008 rok oraz stanem realizacji Mapy Drogowej Współpracy Polsko-Ukraińskiej na lata 2007-2008. Rozmawiano także o sprawach dotyczących wejścia Polski do strefy Schengen.

Omówiono również obecny stan stosunków Ukraina-UE oraz Ukraina-NATO, zwłaszcza w kontekście wiosennego Szczytu NATO w Bukareszcie. Strona polska potwierdziła nieustanne poparcie dla europejskich i euroatlantyckich aspiracji Ukrainy.

Rozmowy dotyczyły również bezpieczeństwa energetycznego. Strony pozytywnie oceniły wyniki Szczytów Energetycznych, które odbyły się w bieżącym roku w Krakowie i w Wilnie i zapowiedziały organizację kolejnego szczytu wiosną 2008 r. na Ukrainie. Wyrażono również poparcie dla realizacji Euroazjatyckiego Korytarza Tranzytowego dla surowców energetycznych.

Ponadto, tematem rozmów była współpraca naukowa i kulturalna oraz sprawy związane z organizacją Mistrzostw Europy w piłce nożnej w 2012 r.

Następne spotkanie Komitetu Konsultacyjnego Prezydentów RP i Ukrainy odbędzie się wiosną 2008 r. na Ukrainie."
train,"2006-09-21: Prom Atlantis bezpiecznie wylądował na Florydzie

Amerykański prom kosmiczny Atlantis z sześcioosobową załogą wrócił bezpiecznie na ziemię. Wahadłowiec wylądował w bazie lotów kosmicznych im. Kennedy'ego na Przylądku Canaveral we Florydzie. Zgodnie z planem o godzinie 12:21 czasu polskiego (6:21 czasu miejscowego). Sukcesem zakończyła się druga od roku, a trzecia od katastrofy promu Columbii w 2003 roku, kosmiczna misja wahadłowca Atlantis STS-115.

Celem misji było dostarczenie na Międzynarodową Stację Kosmiczną (ISS) zestawu baterii słonecznych ważących blisko 16 ton. Głównym zadaniem misji było zainstalowanie ich na ISS. Start wahadłowca z Przylądka Canaveral na Florydzie, który miał wyruszyć na orbitę 27 sierpnia, czterokrotnie odkładano, najpierw z powodu złej pogody, a później z przyczyn technicznych.

W czasie pobytu na stacji kosmicznej astronauci trzykrotnie wychodzili w otwartą przestrzeń kosmiczną.

Sukces obecnej misji STS-115 promu Atlantis daje szanse na przedłużenie użytkowania wahadłowców do roku 2010 i kontynuowanie Programu lotów wahadłowców kosmicznych. Orbitalne loty promów kosmicznych zainaugurował w 1981 roku prom Columbia. Po utracie Challengera w 1986 roku i Columbii 17 lat później NASA dysponuje jeszcze trzema wahadłowcami: Atlantis, Discovery i Endeavour. Wahadłowce pozwalają na wyniesienie na orbitę kosmiczną kilkuosobowej załogi oraz 20 ton ładunku."
train,"Jutro rozpoczęcie Wimbledonu 2014

W poniedziałek 23 czerwca rozpocznie się trzeci w sezonie wielkoszlemowy turniej tenisowy – Wimbledon. Pula nagród wyniesie 25 000 000 funtów szterlingów.

Wimbledon jest jedynym wielkoszlemowym turniejem tenisowym rozgrywanym na nawierzchni trawiastej. Trwające od 23 czerwca do 6 lipca zawody będą 128. edycją mistrzostw.

Obrońcą tytułu w grze pojedynczej mężczyzn jest Brytyjczyk Andy Murray. W sezonie 2013 w konkurencji singla kobiet triumfowała Marion Bartoli, jednak Francuzka zakończyła już karierę zawodową.

W meczu otwarcia na Centre Court – głównej arenie kompleksu All England Lawn Tennis and Croquet Club – rozegrany zostanie pojedynek pomiędzy rozstawionym z numerem trzecim Murrayem a Belgiem Davidem Goffinem. Po nich na kort wejdą Polka Paula Kania i turniejowa „dwójka” Chinka Li Na. W ostatnim spotkaniu najwyżej rozstawiony Serb Novak Đoković zmierzy się z Kazachem Andriejem Gołubiewem."
train,"2007-12-12: Szymanek-Deresz: spotkanie Tuska z Merkel nie przyniosło oczekiwanych skutków

Zdaniem Jolanty Szymanek-Deresz - posłanki LiD - spotkanie premiera Donalda Tuska z Angelą Merkel nie przyniosło oczekiwanych skutków.

W ""Sygnałach Dniach"" Szymanek-Deresz powiedziała, że nie pomogła nawet przyjazna atmosfera podczas negocjacji szefa polskiego rządu z niemiecką kanclerz.

Jak sądzi posłanka, Merkel na pewno nie zrezygnuje z budowy Centrum przeciwko Wypędzeniom, co jest dla Polski nie do przyjęcia. Uważa ona także, że za szybko Polska przystąpiła do rozwiązywania konkretów, co spowodowało, że ""mamy od razu ujemny wynik negocjacji"".

Jolanta Szymanek-Deresz dodała również, że jeżeli za pośrednictwem Angeli Merkel uda się znieść rosyjskie embargo na polskie mięso, będzie to sukces."
train,"Notatka prasowa ma 105 lat

Pierwszą w historii notatkę prasową rozesłano do mediów 28 października 1906 roku w związku z wykolejeniem się pociągu na nowo otwartym moście w Atlantic City.

Pod koniec października firma Pennsylvania Railroad oddała do użytku nowy most. Niestety, pierwszego dnia doszło do wykolejenia pociągu i śmierci około 50 osób. Ivy Lee, doradca firmy, przekonał zarząd, aby wysłać do dziennikarzy informację oraz zorganizować specjalny transport dla tych, którzy chcą przyjechać na miejsce katastrofy.

Gazeta ""The New York Times"" była tak pozytywnie zaskoczona tego typu komunikacją, że opublikowała ją w całości. A pozostałe media tworząc teksty, bazowały na przesłanych informacjach – uniknięto dzięki temu szumów komunikacyjnych.

W kolejnych tygodniach Pennsylvania Railroad była chwalona w mediach za otwartość i szczerość w komunikacji."
train,"2008-01-04: Wikipedyści wspomagają akcję WOŚP licytując płyty DVD z Wikipedią

W czwartek 3 stycznia na specjalnej aukcji Allegro przeznaczonej dla Wielkiej Orkiestry Świątecznej Pomocy Stowarzyszenie Wikimedia Polska do licytacji przeznaczyło 10 płyt DVD z polskojęzyczną Wikipedią. Po pierwszym dniu licytacji okazało się, że większość licytujących to twórcy tejże internetowej encyklopedii.

Jedna z płyt trafiła na stronę aukcji specjalnych WOŚP już pierwszego dnia. Na każdej z 10 płyt znajdują się podpisy kilkudziesięciu wikipedystów, głównie osób biorących udział w przygotowaniu samej płyty do wydania przez Helion. Na płycie znajduje się 238 tysięcy haseł poprawionych przez grono kilkudziesięciu redaktorów wraz z ilustracjami. Jest to pierwsza stabilna wersja polskiej Wikipedii.

Decyzja o przeznaczeniu tych płyt DVD na WOŚP zapadła już we wrześniu 2007 roku. Od tego czasu okładki krążyły po kraju, aby w trakcie kilku imprez organizowanych dla wikimedian zebrać jak największą liczbę podpisów. Wszystkie osoby podpisywały się swoimi nickami, jakich używają w Wikipedii. Wśród nich znajduje się m.in. podpis współzałożyciela polskiej edycji tego projektu Krzysztofa Jasiutowicza, tworzącego pod pseudonimem ""Kpjas"".

Wśród licytujących w ciągu pierwszych 24 godzin znaleźli się wikipedyści: Zureks, Jersz, Pimke, Vindicator, Rdrozd, Paterm, Bartekbas, Airwolf, Mathel, Nemo5576, Wyksztalcioch, Wpedzich i Kotasik.
Wcześniej Stowarzyszenie Wikimedia Polska podjęło wspólnie z wydawnictwem Helion decyzję, aby płyty z encyklopedią, które nie zostały sprzedane przekazać dla różnych środowisk, w których byłyby one przydatne, głównie do szkół. Mimo, że obecnie Wikipedia zawiera prawie dwa razy więcej haseł niż na płycie i jest ona nieodpłatnie dostępna w internecie, dochód z aukcji przeznaczony będzie na akcję prowadzoną przez znacznie starszą organizację zajmującą się wolontariatem w Polsce.

Dla osób, które wygrają aukcje stowarzyszenie utworzy specjalną stronę, na której będą mogli oni, jeśli zechcą, zamieścić własne zdjęcia z wylicytowanymi przez siebie płytami.

Aukcje zakończą się w dniu Finału Wielkiej Orkiestry Świątecznej Pomocy, 13 stycznia o godzinie 20:00."
train,"2007-08-28: Na wniosek opozycji Sejm przegłosował przerwę w obradach do 4 września

Na wniosek opozycji Sejm przegłosował przerwę w obradach do przyszłego wtorku (4 września) do godziny 9:00.

Dziś o godzinie 12:30 Sejm wznowił przerwane w sobotę nad ranem obrady, podczas których Marszałek Sejmu Ludwik Dorn kontynuował odczytywanie stenogramu z rozmowy komisji do spraw służb specjalnych z Januszem Kaczmarkiem.

O przerwę w obradach wnioskował przewodniczący LPR Roman Giertych.

Giertych stwierdził, że przed dalszym odczytywaniem zeznań Kaczmarka, powinna się ponownie zebrać komisja ds. służb specjalnych i przesłuchać osoby, które mogłyby uzupełnić wiedzę przedstawioną przez byłego ministra."
train,"Poznańskie Juwenalia jak Open'er – wywiad z zespołem SOFA/Bez kolumn

Juwenalia jak Open’er. O pandzie, mieszaniu różnych stylistyk muzycznych, Open’erze i Poznaniu – rozmowa z zespołem SOFA przeprowadzona w czasie tegorocznego Festiwalu Muzycznego Juwenalia w Poznaniu.
Łukasz Czapliński: Czym jest dla Was Open'er? Wielokrotnie występowaliście na tym festiwalu.

Kasia Kurzawska: Jesteśmy chyba rekordzistami (w liczbie występów – red.). Gdyby tak liczyć: że Smolik, że O.S.T.R., że znowu O.S.T.R., że SOFA...

Tomek Organek: Byliśmy na trzech festiwalach (licząc z tegorocznym: na czterech – red.), ale po kilka koncertów graliśmy. Open’er to najważniejszy i największy festiwal w Polsce. Jeden z dwunastu najważniejszych festiwali na świecie, jak pisała jedna z gazet.
Dokładnie. Było kilka takich zestawień, w których wyróżniano Open’era.

Tomek: Tak. Fajnie jest patrzeć jak to wszystko się rozwija, jak to jest dopracowane do ostatniego szczegółu. Wiesz, fajnie, że coś takiego jest w Polsce i, co ciekawe, dla tych ludzi, którzy spędzają całe wakacje na objeżdżaniu tych festiwali, Open’er stał się miejscem, do którego trzeba zajrzeć.

Wręcz miejscem kultowym.

Tomek: Tak, tak. Miejsce, które chcą odwiedzać tak jak festiwale brytyjskie, czy skandynawskie. To jest fajne.

Zauważyłem też, chociażby na Waszym przykładzie, że coraz częściej przyjeżdżają tam gwiazdy, które już występowały na Open’erze. Chociażby w ubiegłym roku The Chemical Brothers, czy w tym roku powrót Basement Jaxx.

Kasia: Tak. To znaczy, że im się podoba – lubią wracać w to miejsce.

Tomek: Z drugiej strony świadczy to też o „mocy sprawczej” organizatorów – jeżeli potrafią ściągnąć na festiwal takie gwiazdy... Tyle tych fajnych zespołów naściągali, że po prostu nie ma już kogo ściągać czasami. Teraz jest ta nowa fala bandów, które przyjadą – więc pewnie jeszcze wybór będzie.

Organizatorom zależało bardzo na Radiohead... ale jednak zagrali w Poznaniu.

Tomek: Tak, tak. Wygraliście. (śmiech)

Aktualnie promujecie materiał z najnowszej płyty – ""„DoReMiFaSoFa”"". Jesteście z niej zadowoleni?

Tomek: Tak, bardzo jesteśmy zadowoleni. Różni się od pierwszej płyty. Wydaje nam się, że zrobiliśmy dosyć duży postęp – zarówno aranżacyjny, jak i produkcyjny, kompozycyjny oraz pod względem tekstów. Na każdym polu poszliśmy o krok dalej.

Sądzicie, ze Wasi fani też są zadowoleni? Spotkaliście się z jakimiś głosami krytycznymi?

Tomek: Krytyka zawsze występuje i, o ile nie jest powodowana jakimiś dziwnymi uprzedzeniami, to jest konstruktywne – pozwala nam spojrzeć na to, co robimy z zupełnie innej strony. Często się przydaje – rozmawiamy o opiniach i to jest ok. Ale nie ukrywam, że rzeczywiście przy tej płycie mamy bardzo dobre recenzje – zarówno od krytyków, jak i od ludzi.
Kasia: Jest duże zaskoczenie. Każdy, kto spodziewał się naszej drugiej płyty, tworzył sobie jakiś obraz w głowie – jak ta płyta może wyglądać, jak może brzmieć. Udało nam się wszystkich totalnie zaskoczyć, bo nikt nie spodziewał się, że będzie taka mieszanka stylów. Okazało się, że poszliśmy jeszcze bardziej w mieszanie tych stylów.

Tomek: ""„Many Stylez”"".

Kasia: Jest jeszcze bardziej „many stylez”. Było zaskoczenie, na początku może szok, ale ostatecznie – bardzo pozytywne opinie zbieramy, więc myślę, że ludziom się spodobało.

Skąd się wziął pomysł na projekt P.A.N.D.A.? Na tę szatę graficzną, którą możemy oglądać na Waszych oficjalnych stronach internetowych? Kto jest za to odpowiedzialny?

Kasia: To było tak, że chcieliśmy mieć taki bardzo charakterystyczny element, który by spajał całą promocję. Chcieliśmy, by ktoś wpadł właśnie na coś takiego oryginalnego – coś co będzie się kojarzyło tylko z SOFĄ i co będzie bardzo widoczne, rozpoznawalne. Złapaliśmy kontakt ze świetnym projektantem i grafikiem, Pawłem Przybyłem. Tworzy różne strony, grafikę – jest generalnie bardzo rozchwytywanym grafikiem.

Tomek: Ciuchy projektuje... (współpracuje bądź współpracował też m.in. z: MTV Polska, 4fun.tv, VIVA Polska i Kayax – red.)

Kasia: Jak z nami współpracował, był w Chinach. Więc korespondowaliśmy z Chinami. Świetny koleś i po prostu wymyślił tę całą pandę. Na początku: wielki szok – w ogóle jaka panda? o co chodzi? A on ma bardzo futurystyczne wizje. Później okazało się, że pandy są na koszulkach i są na topie.

Wymyślił tę pandę – stwierdziliśmy, że fajny motyw i ta panda pojawiła się na plakatach, na naklejkach. To jest takie nasze logo. Dostaliśmy od naszych fanów świetną pandę-maskotkę – ale nie takiego pluszaka milutkiego, tylko taką trochę zeschizowaną pandę. Staramy się czasem ją wozić na koncerty.

To jeszcze nie koniec. Panda ma swoją nazwę: Postać Anonsująca Nadejście Drugiego Albumu. Ma swojego myspace’a, zapraszała gości – dzięki temu udało nam się ściągnąć sporo gości na stronę.

Włączając w to WWF, na którego logotypie widnieje panda.

Kasia: Dokładnie.

Współpracujecie z tą organizacją?

Kasia: Wiesz co, nie nazwałabym tego współpracą.

Tomek: WWF jest bardzo blisko Kayaxu.

Kasia: Kayah jest ich ambasadorem, twarzą. Pożyczyli nam strój pandy. Bardzo ciężko było zdobyć taki strój – udało nam się go zdobyć dzięki WWF-owi. Pojawiła się na sesji zdjęciowej i w teledysku „Affairz”, w dwóch wersjach: pierwsza z O.S.T.R.-em, druga z Jamalem i Frenchmanem – że taka niby żywa panda.

Tomek: Śmieszne jest to, że ta panda była u nas w top-fiendsach już jakiś rok i szukając tego stroju, nikt nie wpadł na to żeby spróbować w WWF-ie. Później dopiero, jak Maciek (manager zespołu – red.) jakąś okrężną drogą załatwił ten strój, sobie pomyśleliśmy, czemu nie zadzwoniliśmy tam na początku?

Kasia: Ostatnio powstała też taka „filozofia” „dlaczego panda?”. Cały czas powstają takie „filozofie”, które się ocierają o tę pandę. Najnowsza jest taka, że nowa muzyka w Polsce jest tak samo zagrożona, jak pandy.

W Waszej muzyce umiejętnie łączycie wiele gatunków muzycznych – m.in. rap, soul i R&B. Który z tych gatunków jest dla Was najważniejszy? Jesteście do któregoś najbardziej przywiązani? W ogóle można taki gatunek wyróżnić?

Kasia: Trudno jest powiedzieć, ponieważ u nas każdy ma inne upodobania. Jeden na przykład bardziej lubi soul, drugi – hip-hop, trzeci – jazz. U nas to wszystko się miesza. Ja nie umiałabym się ograniczyć do jednego stylu muzycznego i słuchać np. tylko soulu, bo już bym miała dosyć po jakimś czasie. Lubię też energetyczne kawałki, lubię puścić sobie instrumentalne, jazzowe „kwasy”.

Tomek: Masz wszystkie płyty Flapjacka? (zespół thrash-metalowy grający właśnie w tle – red.)

Kasia: (śmiech) Może niekoniecznie.
Wydaje mi się, że jeśli ktoś chce być muzykiem i tworzyć dobrą muzykę, to nie powinien ograniczyć się tylko do jednego stylu. Nie mogę sobie czegoś takiego wyobrazić, że ktoś jest muzykiem i słucha tylko rocka.

Tomek: U nas to jest sprawa dosyć naturalna. Tak jak Kasia powiedziała, każdy słucha czegoś innego, ale tak naprawdę nawzajem wymieniamy się tymi płytami, nagraniami. Trudno powiedzieć, że to jest ulubiony gatunek, albo mniej przez nas doceniany. Właśnie z tej fascynacji muzyką jako taką bierze się nasz quasi-styl, czyli mieszanie różnych stylistyk. Iwo jest chyba najbardziej związany z hip-hopem, bo z tego wyrósł. Bartek pewnie też. Tak jak Kasia wspomniała, to wszystko się miesza.

Ludziom się podoba takie mieszanie stylistyk i gatunków muzycznych.

Tomek: Tak, to jest znak czasu. Teraz po prostu nagrywa się takie płyty, takie zespoły powstają. Są oczywiście jeszcze zespoły stricte trzymające się takiej, wiesz, tradycyjnej stylistyki. Jeśli ktoś jest specjalnie przywiązany do takiego grania, no to ok – ale żeby stworzyć coś nowego, to trzeba to wszystko wymieszać. W obrębie jednej stylistyki nie da się już niczego nowego wymyślić – szczególnie tutaj, w Polsce. My bierzemy te wszystkie rzeczy z Zachodu, więc żeby po swojemu dodać temu jakąś wartość osobistą i żeby to miało jakiś charakter, element nowości, no to trzeba to pomieszać.

Jak wrażenia po Waszym występie na tegorocznych Juwenaliach w Poznaniu? Jak oceniacie ich organizację i formę, jaką to przedsięwzięcie przybrało?

Tomek Organek: Jak tylko tutaj wjechaliśmy, to skojarzył mi się zaraz Heineken Open’er. Oczywiście na o wiele mniejszą skalę, ale...

Kasia Kurzawska: Zobaczyliśmy wielką scenę, barierki, namioty. Rzeczywiście to wyglądało, jakbyśmy byli na jakimś wielkim festiwalu. Rzadko kiedy juwenalia są organizowane z takim rozmachem. Ale w końcu Poznań nie jest małym miastem. Jak wrażenia? Cieszymy się, że mimo fatalnej pogody przyszło dużo ludzi. Dziękujemy im za to. Ostatnio nie omija nas deszczowa pogoda, dlatego też tym bardziej doceniamy ich przybycie.

Tomek: Dokładnie. Wjechaliśmy tutaj, to pomyślałem sobie o Open’erze – że jest tak samo fajnie zorganizowany festiwal. Nie juwenalia, a coś na kształt festiwalu. Pomyślałem sobie też, że zaraz spadnie deszcze i nikt nie przyjdzie, a okazało się, że deszcz był wcześniej i było fajnie.

Z tego co wiem, to Kasia urodziła się w Poznaniu. Występy w Poznaniu muszą być dla Was szczególnie ważne.

Kasia: Tak, jak gram w Poznaniu, to czuję się jak w swoim drugim domu. Mam tu całą rodzinę, bardzo dużo przyjaciół, więc zawsze na tych koncertach przychodzi kilkanaście, jak nie kilkadziesiąt osób, które znam – dlatego też mam poczucie, jakbym grała u siebie.

Tomek: Bardzo często bywamy w Poznaniu. Na początku naszej działalności przyjeżdżaliśmy do klubu Piwnica 21 – obecnie z nami zaprzyjaźnionego. Później oczywiście też do innych miejsc, ale Poznań jest jednym z najbardziej uczęszczanych przez nas miast.
Kasia: Tak. Poza Toruniem, gdzie najczęściej gramy, bo wiadomo – to jest nasze miasto. W Poznaniu nigdy nie narzekaliśmy na brak publiczności. Zawsze ludzie przychodzili i było fajnie.

I ostatnie pytanie. Jakie macie plany na przyszłość? Już jakieś konkretne plany wydawnicze, pomysły?

Tomek: Jeszcze chyba za szybko, by o tym mówić. Wiesz, przyzwyczajamy się do tej płyty i ogrywamy ją na koncertach.

Kasia: Musimy się nauczyć grać ją na koncertach – z takim, wiesz, luzem totalnym. Na razie jesteśmy wyluzowani, jeśli chodzi o stare numery, a nowych się jeszcze „uczymy” – oswajamy się, publika się oswaja, osłuchuje się. Więc musimy dobrze wypromować tę nową płytę, a pomaga nam w tym oczywiście Kayax, jak i Toruń – Europejska Stolica Kultury 2016, której jesteśmy dumnym ambasadorem.

Również chcielibyśmy zagrać koncerty klubowe, bo to jest jednak nasz żywioł. Nie ukrywam, że potrzebny jest niestety w Polsce sponsor, żeby zagrać trasę klubową. Liczymy na to, że nam się uda takiego znaleźć i, że zagramy jesienią kilka, a w marzeniach – kilkanaście koncertów w klubach. Na pewno nie zapomnimy o Poznaniu.

Dziękuję za rozmowę."
train,"2008-07-03: Amerykanie przekazali Polsce ostateczną ofertę w sprawie tarczy antyrakietowej?

Wczoraj agencja informacyjna Reuters podała, że Amerykanie przekazali Polsce ostateczną ofertę w sprawie tarczy antyrakietowej. Główny polski negocjator, Witold Waszczykowski, twierdzi jednak, że ostateczne decyzje nie zapadły i negocjacje nie dobiegły jeszcze końca. Także rzecznik MSZ, Piotr Paszkowski, nie potwierdza przecieków o końcu negocjacji. Dzisiejsze rozmowy Donalda Tuska z ambasadorem USA Victorem Ashem z prawdopodobnie będą dotyczyły również tego problemu.

Dziś o godzinie 11:00 polski premier spotkał się z amerykańskim ambasadorem. Nie wiadomo czy podczas rozmowy została poruszona kwestia tarczy antyrakietowej. Weryfikacji wymagały sprzeczne informacje dochodzące od Waszczykowskiego i z przecieków prasowych. Rzeczpospolita podała, że Waszczykowski ustalił warunki budowy bazy w Polsce. Polski negocjator zastrzega, że ostateczne decyzje należą do premiera i szefa MSZ. Być może zapadły one podczas dzisiejszego spotkania. Niedawno Victor Ashe oświadczył: „Jesteśmy w fazie poważnych negocjacji z Polską. Z drugiej strony spodziewajmy się ostrożności polskiego rządu, który będzie bardzo dokładnie ważył wszystkie za i przeciw"".

Rozmowa premiera z ambasadorem USA Victorem Ashem trwała niespełna godzinę. ""To była rozmowa między dobrymi przyjaciółmi i sojusznikami"" – powiedział po spotkaniu attache prasowy ambasady USA Christopher Snipes. W spotkaniu brał udział również minister spraw zagranicznych Radosław Sikorski."
train,"2008-09-06: Ocieplenienie na linii UE – Białoruś

Dzisiaj w Awinionie Javier Solana, wysoki przedstawiciel ds. polityki zagranicznej UE, zapowiedział zniesienie sankcji gospodarczych wobec Mińska. Zapowiedź pozytywnych decyzji Unii Europejskiej jest odpowiedzią na zwolnienie przez białoruski reżim wszystkich więźniów politycznych.

Wczoraj, na trwającym w Awinionie nieformalnym spotkaniu szefów dyplomacji państw europejskich, Radosław Sikorski zaproponował zniesienie sankcji wobec Białorusi.

Kolejnym pozytywnym sygnałem jest propozycja Benity Ferrero-Waldner, komisarz ds. polityki sąsiedzkiej, która zaproponowała dzisiaj, by na zaplanowane na 15 września następne posiedzenie szefów dyplomacji państw członkowskich zaprosić do Brukseli również białoruskiego ministra spraw zagranicznych. Jeśli pomysł ten spotka się z aprobatą pozostałych krajów członkowskich, będzie to pierwsza oficjalna wizyta ministra Białorusi w Brukseli od 2004 roku, czyli od kiedy UE nałożyła sankcje wizowe na przedstawicieli reżimu.

O propozycji tej Javier Solana wypowiadał się niezwykle pozytywnie.

– ""Zgadzam się z tym. Byłem w kontakcie z ministrem spraw zagranicznych Białorusi w środę i czwartek. Miałem bardzo dobrą i konstruktywną rozmowę. Podejmiemy jakieś decyzje, by odpowiedzieć w jak najbardziej pozytywny sposób na decyzje podjęte przez rząd Białorusi"" – powiedział.

Zniesienie sankcji wobec Mińska byłoby kontynuacją polityki USA, które zdecydowały się na odstąpienie od sankcji oraz kar nałożonych na Białoruś. Unia Europejska rozważa jednak wstrzymanie się z decyzją do czasu zaplanowanych na 28 września białoruskich wyborów parlamentarnych, które mają stanowić swego rodzaju wyznacznik tego, jak wygląda sytuacja polityczna w tym kraju.

– ""To będzie ważne, by dać im jakiś sygnał. Ale nie wiem, czy możemy coś zrobić konkretnego przed wyborami, bo chcemy, by wybory potwierdziły pozytywne tendencje na Białorusi"" – powiedziała Benita Ferrero-Waldner."
train,"2010-11-27: Puchar Świata w skokach narciarskich: kwalifikacje do pierwszego konkursu odwołane

Zaplanowane na piątkowy wieczór kwalifikacje do pierwszego konkursu Pucharu Świata w fińskim Kuusamo zostały odwołane z powodu niekorzystnych warunków atmosferycznych.

Organizatorzy zdołali przeprowadzić dwie serie treningowe, w których najlepsi okazali się Austriacy: Andreas Kofler oraz Thomas Morgenstern. Problemy pojawiły się już podczas treningów, które znacznie się przeciągnęły. Podczas rozpoczętych z opóźnieniem kwalifikacji podmuchy wiatru wzmogły na sile. Po skokach 28 zawodników jury podjęło więc decyzję o odwołaniu serii kwalifikacyjnej i przeniesieniu jej na niedzielę na godzinę 9:00. Pierwsza seria konkursowa rozpocznie się o godzinie 13:15.

W przerwanej serii kwalifikacyjnej najlepszy wynik osiągnął Rosjanin Denis Korniłow (138,5 m), drugi był Fin Juha-Matti Ruuskanen (131,5 m), a trzeci jego rodak Ville Larinto (130,5 m). Zdaniem trenerów polskiej reprezentacji: Hannu Lepistö i Łukasza Kruczka warunki uniemożliwiały rozegranie konkursu w równych dla wszystkich warunkach, a skoki w takich warunkach były niebezpieczne dla zdrowia zawodników."
train,"2007-08-28: Dorn kontynuje czytanie stenogramu z przesłuchania Kaczmarka

Sejm wznowił przerwane w sobotę rano tajne posiedzenie, aby wysłuchać marszałka Ludwika Dorna, który kontynuował czytanie stenogramu z przesłuchania byłego szefa MSWiA Janusza Kaczmarka.

Zeznania dotyczą przesłuchań Kaczmarka przed sejmową komisją do spraw służb specjalnych.

Posłowie opozycji już zapowiadają, że mają zamiar domagać się od Ludwika Dorna poddania pod głosowanie wniosku Platformy Obywatelskiej o odwołanie Zbigniewa Ziobry z funkcji ministra sprawiedliwości.

Ponadto Sojusz Lewicy Demokratycznej chce postawienia Ziobry przed Trybunałem Stanu. Sojusz zamierza szukać poparcia dla swojego wniosku u innych partii."
train,"2007-07-30: Kolarska drużyna Discovery Channel na czele listy płac Tour de France 2007

Ekipa Discovery Channel zdominowała tegoroczną listę płac w zakończonym wczoraj wyścigu Tour de France. Była ekipa Lance'a Armstronga zarobiła podczas wyścigu ponad 700 tys. euro, ponad trzykrotnie więcej niż druga na liście ekipa Predictor-Lotto.

Dużą część z owych 700 tys. euro otrzymanych przez Discovery Channel stanowi czek na 450 tys. euro, który otrzymał zwycięzca wyścigu Alberto Contador. Ekipa drugiego w wyścigu Cadela Evansa - Predictor Lotto - musiała zadowolić się już niestety dużo niższą kwotą, bowiem za swój występ kolarze belgijskiego teamu otrzymali ok. 235 tys. euro. Podium zamknęła ekipa CSC, z pierwszym liderem wyścigu, Fabianem Cancellarą w składzie, która zarobiła 136 tys. euro.
Na końcu znalazły się ekipy francuskie: Bouygues Telecom, Agritubel i Ag2R Prevoyance.

Warto dodać, że zwyczajowo wygrane nie trafiają bezpośrednio do kolarza, który je wypracował, lecz są dzielone wg z góry ustalonych proporcji na wszystkich zawodników, a także sztab obsługujący ekipę (masażyści, mechanicy, kierowcy, dyrektorzy sportowi itp).

Na liście płac nie uwzględniono ekip Astany i Cofidisu, które z powodu afer dopingowych swoich kolarzy wycofały się z imprezy. Brakuje także zespołu Rabobanku, dla którego wypłata należnych pieniędzy (w większości chodzi o kwoty wygrane przez Rasmussena) została wstrzymana do czasu decyzji Międzynarodowej Unii Kolarskiej (UCI) w sprawie wycofanego z wyścigu Duńczyka Michaela Rasmussena.

Lista płac tegorocznego Tour de France:"
train,"2006-02-02: Rokita: Lepsza ""mała stabilizacja"" niż dotychczasowy chaos

Wiceprzewodniczący Platformy Obywatelskiej Jan Rokita, odnosząc się do zapowiedzi podpisania umowy stabilizacyjnej między Prawem i Sprawiedliwością, Samoobroną i Ligą Polskich Rodzin, ocenił, że """"mała stabilizacja"" jest lepsza od totalnego chaosu, z którym wcześniej mieliśmy do czynienia"".

Zastrzegł jednak, że nie wierzy w pakt stabilizacyjny na dłuższą metę. ""Myślę, że to będzie stabilizacja na bardzo krótki okres czasu"" - powiedział Rokita w ""Radiu Zet"". Według niego, nie pozwoli na to ilość upokorzeń, które LPR i Samoobrona i ich liderzy zaznały od PiS i jej prezesa. ""Jarosław Kaczyński nie zrezygnuje z tego, by Lepper i Giertych podporządkowali mu się w stu procentach. Lepper i Giertych dyszą zaś niechęcią do Jarosława Kaczyńskiego i złapią każdą okazję, by zrobić na szkodę PiS"" - powiedział Rokita. W jego przekonaniu Polska nadal stoi przed fundamentalną alternatywą - albo rządy PiS i PO na partnerskich warunkach, albo mniejszy lub większy chaos.

Rokita nawiązał też do sobotniej wypowiedzi wicepremiera Ludwika Dorna, który zaapelował do Platformy, by ""wycofała się"" z Donalda Tuska, jeśli przewodniczący partii nie wycofa się ze słów o wypowiedzeniu przez PO obywatelskiego posłuszeństwa w przypadku złamania konstytucji przez prezydenta. Pochodzą one z wywiadu dla sobotniej ""Gazety Wyborczej"". ""Wyjątkowo bezczelna wypowiedź Dorna w ogóle nas nie zaskoczyła. Mechanizm upokarzania, dzielenia ludzi Platformy jest mechanizmem, którego doświadczamy na co dzień"" - powiedział Rokita.

Rokita dodał, że Platforma nigdy nie podejmie żadnych działań sprzecznych z polskim prawem. ""Jestem przeciwny paleniu kukieł, ale demonstracje uliczne mieszczą się zupełnie w granicach demokratycznego państwa prawa"" - zaznaczył Rokita, wspominając rok 1993 i demonstracje przeciwko Lechowi Wałęsie, na czele których stał Jarosław Kaczyński. ""Rozklejano wtedy na drzewach plakaty o tym, którzy członkowie rządu są członkami bezpieki, a pod Belwederem palono kukłę Lecha Wałęsy"" - mówił Rokita. Według wiceprzewodniczącego PO, to były zupełnie nieuzasadnione w tamtych warunkach drastyczne przypadki obywatelskiego nieposłuszeństwa."
train,"2007-10-26: Nigeria: uprowadzono sześciu robotników w tym Polaków

Na wybrzeżu Nigerii doszło w piątek do uprowadzenia z pokładu statku obsługującego platformy wiertnicze, sześciu osób. Grzegorz Waliński, ambasador RP w Nigerii powiedział, że wśród uprowadzonych znajdowało się dwoje Polaków. Robert Szaniawski, rzecznik MSZ poinformował, że oprócz nich uprowadzono również czterech Hindusów. 

""Informacja ta wymaga jeszcze potwierdzenia, podobnie jak liczba porwanych, która według ostatnich informacji wynosi sześć"" - podkreślił Waliński. Portal tvn24 podał, że oprócz Hindusów i Polaków porwano również Filipińczyków i Nigeryjczyków.

Ambasador powiedział, że do zdarzenia doszło dziś rano. Według agencji IAR, miało to miejsce 85 kilometrów od wybrzeża. Porwani zostali uprowadzeni ze statku obsługującego platformę wiertniczą, należącą do włoskiego koncernu paliwowego ENI. Ranna została jedna osoba - nigeryjski pracownik.

ENI poinformował, że w związku z wydarzeniami wstrzymuje produkcję. 

""O 6 rano (w piątek) liczna grupa uzbrojonych Nigeryjczyków zaatakowała nasz statek. Z broni maszynowej ostrzelano nadbudówkę i centrum sterowania systemem wydobywczym. Po usłyszeniu wiadomości o porwaniu Polaków zadzwoniłem na statek. Rozmawiałem ze starszym mechanikiem Sebastianem Klepkowskim. Był to już trzeci atak na nasz statek w ostatnim roku, ale pierwszy raz tak brutalny. Statek został kompletnie obrabowany, a jeden z Nigeryjczyków zatrudniony na statku został postrzelony w nogę. To są zwykli złodzieje, którzy przyszli obrabować statek. Dopiero po zdemolowaniu statku porwali sześciu moich kolegów. Na razie nie mam o nich żadnych wiadomości. Nie wiadomo też czego żądają porywacze"" - powiedział Marek Imroth, kolegą porwanych pracujący w Nigerii na platformie włoskiego koncernu ENI.

""Takie sytuacje w Nigerii nikogo nie dziwią, ponieważ porwania w tym regionie zdarzają się często. Tylko w tym roku doszło w Nigerii do uprowadzenia stu kilkudziesięciu osób"" - powiedział Grzegorz Waliński.

Jest to już drugie porwanie w tym tygodniu. W poniedziałek uprowadzono siedmiu pracowników z platformy wiertniczej, której właścicielem jest firma Shell. Wypuszczono ich po dwóch dniach. Sprawcą porwania był Ruch na rzecz Wyzwolenia Delty Nigru (MEND). Ugrupowanie to wznowiło ataki po tym jak jeden z jego przywódców został aresztowany w Angoli.

W ciągu ostatniego roku w tym rejonie porwano ponad 150 obcokrajowców, głównie pracowników firm naftowych."
train,"2006-02-03: Sondaż PGB: W styczniu i lutym poparcie dla partii politycznych nie zmieniło się

W przeprowadzonych w połowie stycznia i na początku lutego przez Polską Grupę Badawczą sondażach preferencji wyborczych liderzy cieszą się niezmiennym poparciem.

W obu sondażach Prawo i Sprawiedliwość otrzymało 28% a Platforma Obywatelska - 26%. Kolejne miejsca zajmują: koalicja SLD–SdPl (w obu sondażach 14%), Samoobrona (12% w styczniu i 11% na początku lutego), Liga Polskich Rodzin (która w połowie stycznia zanotowała 10%, a na przełomie miesięcy 7% poparcia) oraz PSL (odpowiednio 5% i 6%). Reszta ugrupowań nie weszłaby do parlamentu.

Podział mandatów.

W przypadku sondażu z początku lutego, podział mandatów byłby następujący:"
train,"2009-04-21: Wybory do PE: skrajna prawica decyduje się na koalicję

W dzisiejszej „Gazecie Wyborczej” Artur Zawisza mówi o wspólnej liście na eurowybory, którą utworzą Libertas, LPR i Naprzód Polsko – Piast. Informuje również, że zebrano już podpisy konieczne do rejestracji.

W nadchodzących wyborach do Parlamentu Europejskiego z list Libertas startować będą między innymi obecni europosłowie Dariusz Grabowski i Zdzisław Podkański, a także były szef Młodzieży Wszechpolskiej i jeden z liderów LPR, Wojciech Wierzejski oraz oczywiście były poseł PiS Artur Zawisza.

""„Kochamy Europę i chcemy lepszej Unii Europejskiej, bez złowieszczego traktatu z Lizbony”"" – mówi w „Gazecie Wyborczej” Artur Zawisza.

Dla Prawa i Sprawiedliwości start Libertas to kłopot. Partia Jarosława Kaczyńskiego jako jeden z celów na eurowybory postawiła sobie zablokowanie konkurencji na prawicy. Służyć temu mają takie osoby związane z Radiem Maryja na listach PiS jak na przykład Urszula Krupa czy Mirosław Piotrowski.

"" – 21 kwietnia 2009"
train,"2007-07-31: Hanna Gronkiewicz-Waltz nadal prezydentem Warszawy

Wojewódzki Sąd Administracyjny uchylił decyzję wojewody mazowieckiego Jacka Sasina, w której ogłosił wygaśnięcie mandatu prezydenta Warszawy Hanny Gronkiewicz-Waltz. Sąd uzasadnił swoją decyzję niezgodnością z Konstytucją Rzeczypospolitej Polskiej przepisów na jakie powoływał się wojewoda.

Wojewodzie przysługuje prawo do wniosku o kasację decyzji sądu, jednak jego rzecznik Maksym Gołoś nie powiedział ostatecznie czy będzie odwołanie do Naczelnego Sądu Administracyjnego. Decyzja zapadnie po wnikliwym zapoznaniu się z uzasadnieniem sądu.

Sprawa ważności mandatu prezydenta Warszawy była na początku roku przyczyną konfliktu na linii PiS - PO. Hanna Gronkiewicz - Waltz (PO) nie złożyła w stosownym terminie oświadczenia o działalności gospodarczej małżonka. Spowodowało to, że wojewoda mazowiecki 6 marca br. podjął decyzję o wygaśnięciu mandatu pani prezydent. W marcu Trybunał Konstytucyjny uznał, że sztywne ustalenie utraty mandatu za przekroczenie terminu złożenia oświadczenia jest niezgodna z konstytucją."
train,"2010-02-27: Łyżwiarstwo szybkie: polskie panczenistki wywalczyły brąz

Polskie panczenistki wywalczyły brązowy medal w łyżwiarstwie szybkim na Igrzyskach Olimpijskich w Vancouver. W finale B nasze reprezentantki wygrały z Amerykankami. Zawody wygrały Niemki, które pokonały w finale Japonię.

Nasze zawodniczki pojechały w składzie: Katarzyna Bachleda-Curuś, Katarzyna Woźniak i Luiza Złotkowska.

W piątek biało-czerwone, wygrywając z Rosjankami, zapewniły wszystkim olbrzymią sensację. W sobotnim półfinale minimalnie uległy Japonkom (o 0,19 s).

Rywalizacja o brązowy medal była bardzo emocjonująca. Obie reprezentacje początkowo jechały równo, po czym niebezpiecznie lepsze rezultaty osiągały Amerykanki. Na ostatnich okrążeniach nasze panczenistki zaczęły odrabiać straty – tak jak robiły to w poprzednich startach. Rywalki osłabły, a biało-czerwone ostatecznie wygrały o ponad 1,5 sekundy."
train,"2007-12-30: Sylwestrowy szał przed telewizorem

Podczas ostatniego wieczoru 2007 roku między największymi nadawcami – TVN, Polsatem i TVP2 - rozegra się największa sylwestrowa walka o widza. Wymienione stacje będą transmitowały koncerty z udziałem polskich i zagranicznych gwiazd organizowane na świeżym powietrzu. Specjalne pozycje przygotowały także stacje muzyczne oraz informacyjne.

Tegoroczny sylwester na antenie telewizji TVN będzie pierwszym, kiedy stacja będzie transmitować zabawę sylwestrową na świeżym powietrzu. W poprzednich latach stacja w trakcie sylwestrowej nocy emitowała filmy. Od 22 do 1 pokaże warszawską imprezę – ""Zakochaj się w Warszawie"", prosto z centrum miasta. Na scenie wystąpią m.in.: The Jet Set, T.Love, Tatiana Okupnik, Feel, Kasia Kowalska, Lady Pank, September, Blog 27, Bracia oraz uczestnicy programu ""You Can Dance – Po prostu tańcz"". O północy odbędzie się pokaz pirotechniczny zsynchronizowany z muzyką i oprawą świetlną. Podczas programu widzowie będą mogli wygrać samochody. Zabawę poprowadzą – Dorota Wellman oraz Marcin Prokop.

Telewizja Polsat przeprowadzi transmisję sylwestrowej zabawy prosto z krakowskiego rynku, która w tym roku odbędzie się pod hasłem ""Sylwestrowa Moc Przebojów"". Transmisja w Polsacie rozpocznie się o godzinie 20 i potrwa aż do trzeciej w nocy. Podczas koncertu usłyszeć będzie można popularne piosenki ostatnich kilku dekad w wykonaniu m.in. takich gwiazd, jak: Shakin' Stevens, Boney M, Lou Bega, Budka Suflera, Justyna Steczkowska, Urszula, Czerwone Gitary, Golec uOrkiestra, Edyta Górniak (zaśpiewa piosenki z nowego krążka) oraz Szymon Wydra & Carpe Diem i Beata Kozidrak z zespołem Bajm. Koncert poprowadzą: Krzysztof Ibisz, Katarzyna Sowińska, Agata Młynarska, Darek Maciborek oraz Maciek Dowbor.

W telewizyjnej Dwójce od 20.55 do 1 w nocy będzie pokazywany koncert, który odbywać się będzie na wrocławskim rynku. Transmisja została podzielona na części co umożliwi telewizji wyświetlenie bloków reklamowych. Na scenie wystąpią: Doda, zespół Perfect, Kayah, Paweł Kukiz, Stachursky, Natalia Kukulska, Velvet, Basshunter. Wieczór poprowadzą: Grażyna Torbicka i Krzysztof Skiba. Podczas imprezy członkowie kabaretu Łowcy.B będą komentować zagraniczne i rodzime imprezy sylwestrowe oglądane przez nich w telewizji.

Przygotowania do sylwestrowego wieczoru w muzycznym kanale VIVA Polska rozpoczną się już od godzin popołudniowych. Między 14 a 21 wyemitowana zostanie ""Lista 1500sto900"", czyli lista przebojów wszech czasów, na które przez ostatnie tygodnie głosowali widzowie stacji. Sylwestrowy mix teledysków rozpocznie się od godziny 21.

Muzyczno-interaktywny wieczór sylwestrowy w 4Fun.TV rozpocznie się od godziny 21 i potrwa do białego rana. Jednak wcześniej, w niedzielę i poniedziałek - 30 i 31 grudnia 2007 roku – między 17 a 19 ""Top 50"" czyli lista najczęściej zamawianych w 2007 roku przez widzów stacji teledysków.

Sylwestrowy wieczór na antenie muzycznej telewizji VH1 rozpocznie się o godzinie 21 i potrwa do 5 rano. Widzowie mogą liczyć na wiele tanecznych hitów w wykonaniu takich gwiazd jak Jennifer Lopez, Madonny czy Enrique Iglesiasa.

""Mix sylwestrowy"" na antenie młodzieżowej telewizji MTV Polska rozpocznie się o godzinie 21 i potrwa do trzeciej w nocy.

TVN 24 na sylwestrową noc proponuje specjalne wydanie programu Szkło Kontaktowe pod nazwą ""Sylwester ze Szkłem Kontaktowym"". Emisja rozpocznie się o godzinie 21.30 i potrwa do Nowego Roku.

Także informacyjno-publicystyczna telewizja Superstacja przygotowała specjalny program sylwestrowy między 22 a 1. Kamery Superstacji m.in. w Warszawie i na Mazurach będą podpatrywać jak bawią się Polacy.

O godzinie 0.40 telewizyjna Jedynka wyemituje satyryczny program ""Szopka prasłowiańska – szopka noworoczna 2007"". Reżyserem jest Janusz Zaorski, a autorami Marcin Wolski i Marek Majewski. Wśród parodiowanych postaci będzie m.in. Agnieszka Kublik, dziennikarka Gazety Wyborczej, która od dawna ujawnia nieprawidłowości panujące w mediach publicznych – Telewizji Polskiej i Polskim Radiu."
train,"2009-11-24: Wniosek o powołanie kolejnego świadka do komisji śledczej ws. afery hazardowej

Na posiedzeniu sejmowej komisji śledczej w sprawie tzw. afery hazardowej Sławomir Neumann (PO) chce złożyć wniosek o powołanie na świadka szefa klubu PiS Przemysława Gosiewskiego oraz Roberta Drabę, byłego wiceszefa Kancelarii Prezydenta.

Tydzień temu komisja śledcza otrzymała dokumenty z Kancelarii Premiera, które informowały o pracach nad projektami zmian w ustawie hazardowej w latach 2001-2009 oraz o zmianach, które nie trafiły do Sejmu lub zostały wycofane.

– ""Z tych dokumentów wynika, że kilka osób bardzo mocno się interesowało zmianami w prawie dotyczącym hazardu, nie wiadomo dlaczego"" – mówi Neumann."
train,"2009-06-14: LRO i LCROSS rozwiążą hydrozagadkę Księżyca

.

Trwają przygotowania do startu sondy kosmicznej Lunar Reconnaissance Orbiter (LRO). Amerykańska agencja kosmiczna NASA ogłosiła, że start jest planowany na środę (17 czerwca) na godzinę 15:51 czasu EDT. Sonda ma wyruszyć z kosmodromu na przylądku Canaveral na Florydzie z Centrum Lotów Kosmicznych imienia Johna F. Kennedy'ego z wyrzutni kompleksu startowego LC41.

Satelita Lunar Reconnaissance Orbiter (LRO) zostanie wystrzelony razem z satelitą Lunar Crater Observation and Sensing Satellite (LCROSS).

Oba będą badać Księżyc i zostaną wyniesione razem przez rakietę nośną Atlas V.

Będzie to pierwsza od 11 lat misja księżycowa NASA (poprzednia misja księżycowa Lunar Prospector odbyła się w 1998). Oprócz oczywistych badań jakie LRO może wykonać czyli — badania grawitacji, temperatury będzie również — szukał śladów wody, jako potencjalnych źródeł dla przyszłych baz księżycowych. Dodatkowo ma stworzyć dokładne mapy 3D Księżyca, włączając w to miejsca lądowań wszystkich 6-ciu misji Apollo. W końcu mogą się skończyć spekulacje czy Apollo 11 na prawdę wyladował na Księżycu.

LCROSS ma ostatecznie potwierdzić lub zaprzeczyć obecności wody w wiecznie zacienionych kraterach okołobiegunowych na Księżycu. Dwa impaktory uderzą w dno takich kraterów wyzwalając chmury pyłu, które zostaną przeanalizowane z orbity przez LRO.

Głównym celem satelity LRO jest sporządzenie trójwymiarowej, kolorowej mapy powierzchni Księżyca. Zadaniem misji LCROSS będzie roztrzaskanie części rakiety Centaur w okolicach południowego bieguna Księżyca. W utworzonym kraterze oraz wzbitej chmurze pyłu przyrządy LRO będą wykryć ślady wody.

Misja odpowie na pytanie, czy w księżycowym regolicie występuje woda.

Do 2010 r. zakończona zostanie budowa stacji ISS rozpoczęta w 1998 roku. Po ukończeniu stacji wahadłowce zostaną wycofane z użytku. W 2014 r. zastąpią je pojazdy Orion, którymi NASA chce też polecieć na Księżyc i Marsa.

Jak zwykle start misji będzie transmitowany ""na żywo"" (online) przez Internet poprzez telewizję internetową NASA_TV."
train,"2007-07-14: Wczoraj wieczorem CBA zatrzymało Lecha Woszczerowicza

Wczoraj wieczorem CBA zatrzymało Posła Samoobrony Lecha Woszczerowicza, który przesłuchiwany był całą noc. Dziś rano został wypuszczony.

Posła pytano m.in. o jego wizytę 6 lipca w resorcie rolnictwa. Zatrzymanie Woszczerowicza ma związek według Hojarskiej z działaniami CBA w sprawie korupcji w resorcie rolnictwa. Posłanka twierdzi też, że służby CBA chcą wymusić na Woszczerowiczu zeznania, że to właśnie on ostrzegł Leppera o przygotowywanej prowokacji CBA dotyczącej odrolnienia gruntów pod Mrągowem.

To już drugie zatrzymanie posła Samoobrony w przeciągu kilku dni."
train,"2008-02-14: Polscy operatorzy zaprezentują mobilną telewizję

Na poniedziałek, 18 lutego 2008 roku, czterech polskich operatorów - PTK Centertel (operator sieci Orange), Polkomtel (sieć Plus i Sami Swoi), Polska Telefonia Cyfrowa (sieć Era i Heyah) oraz P4 (sieć Play) - zaplanowało konferencję prasową dotyczącą przyszłości mobilnej telewizji w Polsce. Na konferencji zostaną zaprezentowane pierwsze efekty współpracy polskich operatorów.

W grudniu 2007 roku podpisano porozumienie, którego intencją jest wspólne wypracowanie rozwiązań pozwalających na pełne wykorzystanie nowoczesnych technologii oraz stworzenie warunków do szybkiego wprowadzania na rynek nowych usług.

Podczas konferencji mają zostać zaprezentowane usługi telewizji mobilnej w standardzie DVB-H"
train,"2008-08-06: George W. Bush jedzie do Chin

Prezydent USA, George W. Bush zamierza spotkać się w przedstawicielami najważniejszych państw Azji Wschodniej. Prezydent weźmie także udział w inauguracji Igrzysk Olimpijskich w Pekinie.

Wizyta George'a Busha w Chinach w okresie Igrzysk Olimpijskich uznawana jest przez niektórych za kontrowersyjną. Znana jest bowiem pozytywna postawa prezydenta USA wobec organizacji igrzysk w Pekinie, co w kontekście oskarżeń pod adresem chińskich władz o nagminne łamanie praw człowieka może budzić wątpliwości.

George Bush zamierza spotkać się m.in. z chińskim przywódcą Hu Jintao. Jak poinformował Biały Dom, w rozmowie mają zostać podjęte kwestie represji wobec dysydentów, wolności religijnej i tłumienia swobód w Tybecie. Amerykański przywódca zamierza także namawiać Hu Jintao do pojednania z Dalajlamą. Rozmowy będą również dotyczyły spraw gospodarczych, związanych ze wzrastającym deficytem USA w handlu z Chinami.

Oprócz wizyty w Chinach prezydent Bush odwiedzi także Koreę Południową, gdzie spotka się z koreańskim prezydentem Li Miung Bakiem. Tematem ich rozmowy będą: demontaż programu zbrojeń nuklearnych w Korei Północnej, obiecany przez reżim Kim Dzong Ila, oraz zapowiadany układ o wolnym handlu między USA a Koreą Południową.

Na czwartek zapowiadana jest wizyta George'a Busha w Tajlandii."
train,"2006-07-10: Rzeczpospolita: Gosiewski zostanie wicepremierem

""Rzeczpospolita"": Stanisław Kluza będzie nowym ministrem finansów - ogłosił przyszły premier Jarosław Kaczyński. Niewykluczone, że wicepremierem zostanie Przemysław Gosiewski.

Rząd Jarosława Kaczyńskiego ma być powołany przez prezydenta dziś. Wotum zaufania w Sejmie ma być głosowane albo w tym, albo w następnym tygodniu. Prezes PiS zapewniał, że nowy gabinet będzie nowy """"tylko w sensie formalnym"""", bo """"praktycznie będzie to rząd kontynuacji"""". Wczoraj dodał, że nominacja dla Kluzy będzie być może jedyną zmianą.

Z informacji ""Rzeczpospolitej"" wynika jednak, że do rządu może wejść dotychczasowy szef Klubu PiS Przemysław Gosiewski. Miałby pilnować ministrów i wykonywać za Kaczyńskiego ""czarną robotę"". Jeszcze nie wiadomo, jakie otrzymałby stanowisko. Sam Gosiewski chce być podobno wicepremierem, a Kaczyński planuje dać mu tylko fotel ministra bez teki. Jeśli Gosiewski wejdzie do rządu, nowym szefem Klubu PiS może zostać Wojciech Jasiński, a nowym ministrem skarbu dotychczasowy komisarz stolicy Mirosław Kochalski - prognozuje ""Rzeczpospolita""."
train,"2005-10-23: Pierwsze sondaże: Lech Kaczyński wygrał drugą turę wyborów prezydenckich w Polsce

Według pierwszych sondaży ""exit polls"" (ankiety wypełniane przed lokalami wyborczymi) drugą turę wyborów prezydenckich w Polsce wygrał Lech Kaczyński, zostając jednocześnie nowym prezydentem Rzeczpospolitej Polskiej na okres najbliższych pięciu lat.

Według sondażu GfK Polonia wykonanego na zlecenie TVN, TVN24 i Rzeczpospolitej, Lech Kaczyński zdobył 54,08% głosów poparcia, a jego oponent, Donald Tusk, 45,92% głosów. Zgodnie z tym sondażem do urn poszło 50,92% Polaków.

Według sondażu TNS OBOP dla Telewizji Publicznej, zwycięzca wyborów, Lech Kaczyński, mógł liczyć na poparcie 53,7% Polaków, a Donald Tusk - na 46,3% głosów. Frekwencja wyniosła 50,6%.

Reakcja po ogłoszeniu wyników.

W sztabie Lecha Kaczyńskiego po ogłoszeniu wyników odśpiewano Mazurek Dąbrowskiego i ""100 lat"", po czym Lech Kaczyński podziękował wszystkim swoim zwolennikom, swojej rodzinie, swoim współpracownikom z czasu swojej prezydentury w Warszawie oraz swojemu komitetowi wyborczemu z przeciągu ostatnich kilku miesięcy. Kaczyński zwrócił się także do Donalda Tuska, gratulując mu walki prowadzonej przez całą kampanię, a także do swojego brata, Jarosława Kaczyńskiego, prezesa PiSu, mówiąc ""panie prezesie, melduję wykonanie zadania.""

""Nie dałem rady,"" - pomimo wcześniejszych zapowiedzi, Donald Tusk podziękował w swoim komitecie wyborczym swoim zwolennikom. Jan Rokita, były kandydat Platformy Obywatelskiej na premiera pogratulował obu kandydatom i powiedział, że pogodził się już z wynikiem.

Ustępujący prezydent, Aleksander Kwaśniewski, którego faworytem był Donald Tusk, pogratulował zwycięzcy i złożył mu życzenia pomyślnej prezydentury - ""Życzę powodzenia, jego sukces jest oczekiwany przez nas wszystkich, Polaków. Słowa o zgodzie (...) traktuję jako przesłanie jego całej pięcioletniej prezydentury."" Skomentował także słowa Kaczyńskiego dotyczące rozliczania przeszłości politycznej w Polsce: ""Jeżeli elekt zapowiada nadzwyczajne trybunały, czy używanie prawa na skróty, to będzie źle. Ale wierzę, że doświadczony człowiek polityki, człowiek prawa, Lech Kaczyński, nie będzie ich nadużywał.""

Nowy prezydent.

Lech Kaczyński jest współzałożycielem oraz honorowym prezesem Prawa i Sprawiedliwości, konserwatywnej partii centroprawicowej. W latach 2000-2001 był ministrem sprawiedliwości w rządzie Jerzego Buzka. Od 2002 roku sprawował urząd prezydenta Warszawy. W pierwszej turze wyborów zajął drugie miejsce osiągając 33,10% głosów.

Jego kandydaturę poparli m.in. Andrzej Lepper, Liga Polskich Rodzin, Polskie Stronnictwo Ludowe, NSZZ Solidarność oraz Radio Maryja.

Prezydent Rzeczpospolitej Polskiej jest najwyższym przedstawicielem polskich władz oraz najwyższym organem państwa w zakresie władzy wykonawczej. Jako jedyny w państwie posiada prawo weto. Przez ostatnich 10 lat prezydentem Rzeczpospolitej był Aleksander Kwaśniewski, który wygrał w wyborach 1995 roku z Lechem Wałęsą, ustępującym wtedy prezydentem.

Nowy prezydent zostanie najprawdopodobniej zaprzysiężony na swój urząd w grudniu tego roku. Do tego czasu Aleksander Kwaśniewski będzie mógł jeszcze mieszkać w Pałacu Prezydenckim mieszczącym się w Warszawie, przy ulicy Krakowskie Przedmieście. Nie wiadomo, gdzie tymczasowo zamieszka Kaczyński - prawdopodobnie w hotelu Klonowa przy ulicach Klonowej i Flory.

de:Polens neuer Präsident schlägt schärfere Töne an
en:Kaczynski elected as the new president of Poland, according to polls
es:Alcalde conservador de Varsovia gana elección presidencial en Polonia
fr:Lech Kaczyński donné vainqueur de l'élection présidentielle polonaise
ja:ポーランド大統領選、レフ・カチンスキ氏が当選
pt:Prefeito conservador de Varsóvia ganha eleição presidencial na Polônia"
train,"Społecznicy z Łodzi i województwa łódzkiego udekorowani odznaczeniami państwowymi

28 czerwca 2016 r. w siedzibie Łódzkiego Urzędu Wojewódzkiego Zbigniew Rau wojewoda łódzki odznaczył łodzian i mieszkańców województwa Złotym, Srebrnymi i Brązowymi Krzyżami Zasługi nadanymi przez Prezydenta RP oraz medalem „Zasłużony Kulturze - Gloria Artis” i odznaką honorową „Zasłużony dla Kultury Polskiej” przyznanymi przez Ministra Kultury i Dziedzictwa Narodowego

W gronie odznaczonych i uhonorowanych znalazły się osoby szczególnie zasłużone dla województwa łódzkiego i stolicy województwa, wyróżniające się w działalności społecznej, samorządowej i kulturalnej, działaniach i pracy na rzecz rozwoju i upowszechniania turystyki oraz regionalnej kultury i historii.

Złotym Krzyżem Zasługi odznaczona została Lucyna Sztompka za zasługi w upowszechnianiu wiedzy o regionalnej kulturze i historii. Odznaczenie dla zmarłej Lucyny Sztompki odebrał jej mąż Janusz Sztompka.

Srebrnym Krzyżem Zasługi odznaczeni zostali:
Brązowym Krzyżem Zasługi odznaczeni zostali strażacy ochotnicy z OSP w gminie Kocierzew Południowy:
Odznaczeni zostali też Brązowym Krzyżem Zasługi:

Dorotę Kaniewską-Frątczak wojewoda łódzki udekorował odznaką honorową „Zasłużony dla Kultury Polskiej”

Włodzimierza Rudnickiego wojewoda łódzki udekorował brązowym medalem „Zasłużony Kulturze - Gloria Artis”.
Obydwa odznaczenia nadał Minister Kultury i Dziedzictwa Narodowego. Obydwa zostały nadane dla osób współpracujących z Widzewską Galeria Ekslibrisu w Łodzi obchodzącą 25-lecie swojej działalności.

Wojewoda łódzki Zbigniew Rau wręczył odznaczenia w obecności zaproszonych gości: brygadiera Jarosława Wlazłowskiego – łódzkiego komendanta wojewódzkiego Państwowej Straży Pożarnej w Łodzi, Juliana Nowaka – prezesa honorowego zarządu gminnego związku OSP RP w Kocierzewie Południowym, Marka Sobieszczańskiego – honorowego prezesa Oddziału PTTK Łódź-Polesie, Marzeny Wiśniak – zastępcy dyrektora Filharmonii Łódzkiej im. Artura Rubinsteina oraz Mirosława Wojalskiego – prezesa Stowarzyszenia Widzewscy Przyjaciele Ekslibrisu w Łodzi.

Fotorelacja."
train,"2005-04-25: Ruszył kanał TVP Kultura

Ruszył pierwszy od czasów Tylko Muzyka tematyczny kanał TVP - TVP Kultura. Będzie on nadawał od godz. 13:00 do 1:00 w dni powszednie i w weekendy od 9:00 do 1:00 w nocy.

Pierwszego dnia w programie znalazło się m.in.:

Widzów przywitali m.in. Max Cegielski, Grażyna Torbicka i Katarzyna Janowska.

TVP Kultura będzie konstruować swój program na zasadzie ""każdy dzień-inny temat"" - i tak np. wtorek będzie należał do teatru, czwartek to muzyka, piątek - film, sobota to ""korzenie kultury"", a niedziela poświęcona będzie wybitnej postaci (na pierwszy ogień pójdzie Kazimierz Kutz). Po 23:00 gościć będzie ""Strefa alternatywna"" pod wodzą m.in. Łukasza Barczyka, która prezentować będzie sztukę nowej generacji - komiksy, książki, sety DJ-skie, alternatywną muzykę, a także rozmowy (np. o śmierci). Stacja nie będzie nadawać reklam, jej roczny budżet to 30 mln złotych, częściowo ma pochodzić z patronatu sponsorskiego, KRRiT i samorządów. W stacji większość czasu antenowego zajmą produkcje archiwalne, reszta to efekt współpracy m.in z rosyjskim kanałem ""Kultura"", francusko-niemieckim Arte i brytyjskim BBC. Produkcja własna obejmie m.in. dziennik i tygodnik kulturalny oraz dyskusje w studiu.

Kanał dostępny jest w niektórych sieciach kablowych oraz na platformach cyfrowych."
train,"2007-07-01: Małopolskie: Obchody 750-lecia lokacji miasta Biecza

W dniach 30.06.07 - 01.07.07 odbyły się obchody 750-lecia lokacji miasta Biecza. Miasto uzyskało prawa magdeburskie w 1257 i podobnie jak Kraków w tym roku obchodzi Jubileusz swego istnienia.

W programie imprezy znajdowały się występy zespołów tanecznych, muzycznych i teatralnych, a także wykłady znawców historii. Można było także podziwiać wystawy malarskie, rzeźbiarskie i fotograficzne. Dokonano także prezentacji potraw regionalnych z kół gospodyń wiejskich.

Dla zwiedzających zostały otwarte wszystkie muzea i obiekty zabytkowe. Największą popularnością cieszyło się wyjście na biecką wieżę ratuszową, skąd można obserwować cały Biecz i okolice."
train,"2007-10-17: Porozumienie w sprawie pomarańczowej koalicji na Ukrainie

Na Ukrainie powstanie koalicja prozachodniego ugrupowania Julii Tymoszenko i proprezydenckiej partii Nasza Ukraina - Ludowa Samoobrona. W wyniku ustaleń kandydata na premiera wskaże Blok Tymoszenko. Nie wykluczone, że do koalicji wejdzie także Ludowy Blok Łytwyna.

Po trwającym kilka dni impasie w sprawie rozwiązania sytuacji politycznej na Ukrainie po niedawnych wyborach parlamentarnych, prozachodnie ugrupowania doszły do porozumienia i wspólnie zawiążą koalicję. Poza rządem będzie zwycięskie, prorosyjskie, ugrupowanie Wiktora Janukowycza Partia Regionów. Premier Janukowycz twierdzi, że jeśli do władzy ponownie dojdzie pomarańczowa koalicja wywoła to niepokoje w kraju i może dojść do zaognienia i tak napiętej sytuacji.

Koalicja ugrupowania Tymoszenki i Naszej Ukrainy jest efektem długich działań prezydenta Wiktora Juszczenki, który dąży do porozumienia stron, które w swych działaniach obierają kierunek prozachodni. Na skutek ustaleń koalicyjnych premierem będzie najprawdopodobniej Julia Tymoszenko a przewodniczącym parlamentu osoba desygnowana przez Naszą Ukrainę."
train,"2007-09-21: Anna Fotyga szefem Kancelarii Prezydenta?

Po wyborach Anna Fotyga ma zostać szefem Kancelarii Prezydenta - wynika z nieoficjalnych informacji ""Rzeczpospolitej"".

Wcześniej w PiS spekulowało się, że Fotyga może się zdecydować na start w wyborach do Sejmu z Gdańska. ""Ale lepiej zajmować jedno prestiżowe stanowisko w bardzo ważnym miejscu, niż być jednym z 460 posłów"" - ironizuje jeden z polityków PiS. Zaś Jacek Kurski, poseł PiS z Pomorza zapewnił, że decyzja o tym, iż Anna Fotyga nie będzie kandydować w wyborach parlamentarnych, zapadła dawno temu."
train,"2010-06-23: Wimbledon 2010: zwycięstwo Agnieszki Radwańskiej

Agnieszka Radwańska awansowała we wtorek do drugiej rundy wielkoszlemowego turnieju na kortach trawiastych Wimbledonu, pokonując Węgierkę Melindę Czink 6:3, 6:3.

Jej kolejną przeciwniczką będzie zwyciężczyni meczu pomiędzy Włoszką Albertą Brianti i Amerykanką Jill Craybas."
train,"2005-06-17: Drugi dzień szczytu UE

Spór o budżet unijny przerodził się w spór polityczny i szanse na kompromis maleją. Nie będzie też prawdopodobnie kolejnego szczytu w sprawie budżetu.

Premier Wielkiej Brytanii, Tony Blair, nie chce się zgodzić na ograniczenie brytyjskiego rabatu, czyli odzyskiwanej co roku znacznej części składki. Naciskają na to inne bogate państwa, ale premier jest nieugięty. Zasugerował że może zrezygnować z rabatu jeśli rozpocznie się reforma kosztownej polityki rolnej. O tym nie chcą słyszeć pozostałe państwa, zwłaszcza Francja Jaquea Chiraca. Tony Blair próbował zastosować inny fortel, próbował przeciągnąć na swoją stronę nowe państwa Unii proponując im zwolnienie z płacenia przez nie części rabaty Wielkiej Brytanii. Teoretycznie zmniejszyło by to wysokość rabatu ale dużo więcej musiałyby dopłacać pozostałe państwa.

Zmniejszenia swojej składki domaga się też Holandia, i to aż o 1,5 mld euro. To 3 razy więcej niż zaproponował Luksemburg. Póki co, zadowolone są Włochy i nowe państwa Unii, w tym Polska, która ma szanse stać się największym beneficjentem netto Unii.

Wydaje się że porozumienia co do budżetu na lata 2007 – 2013 nie zostanie osiągnięte. Zapis o rabacie dla Wielkiej Brytanii nie zmienił się. Brytyjczycy zaproponowali jeszcze jeden szczyt budżetowy za ich przewodnictwa w UE które rozpoczyna się 1 lipca.

Tymczasem premier Szwecji, Goran Persson, uważa że korzystne będzie ""„dać sobie jeszcze rok”"" i budżetem zająć się w 2006 roku. Premier podkreślił jednak że na obecnym szczycie jest ogromna wola porozumienia, ale prawdopodobnie potrzeba na to czasu.

Luksemburg zapowiedział że nowa wersja kompromisu zostanie przedstawiona wieczorem."
train,"2005-10-15: Rozlosowano pary barażowe do Mistrzostw Świata 2006

W piątek w szwajcarskim Zurychu odbyło się losowanie barażów do Mistrzostw Świata 2006, które odbędą się w Niemczech. Swojich przeciwników mieli poznać Hiszpanie, Czesi, Słowacy, Norwegowie, Szwajcarzy oraz Turcy.

Teoretycznie najłatwiejszego przeciwnika wylosowali Hiszpanie, ich przeciwnikiem zostałą Słowacja. Jednak reprezentacja Rosji już przekonała się o ich sile, więc reprezentacja z Półwyspu Iberyjskiego nie zlekceważy rywali. Dwa pozostałe europejskie baraże zapowiadają się równie ciekawie, Turcy podejmą Szwajcarów, a Norwegowie Czechów. Tomas Galasek, piłkarz Ajaxu Amsterdam i reprezentacji Czech sądzi, że Norwegia jest najsilniejsza spośród drużyn, które Czesi mogli wylosować. Za to mecz Szwajcaria - Turcja może stworzyć problemy ze względu na liczną mniejszość turecką w Szwajcarii.

Baraże odbywają się również poza Europą: O dwa miejsca walczą jeszcze Trynidad i Tobago z Bahrajnem oraz Urugwaj z Australią. Bez względu na wynik pierwszego meczu jego zwycięzca będzie najpewniej jedną ze słabszych drużyn na Mundialu. W drugim meczu Australia po raz ostatni zagra jako drużyna z Oceanii. Od przyszłych eliminacji reprezentacja z kraju kangurów gra w strefie Azjatyckiej.

Baraże odbędą się 12 i 16 listopada"
train,"2008-02-04: ""Mnie to po prostu kręci"": wywiad z Tomaszem Ganiczem, prezesem Stowarzyszenia Wikimedia Polska/1

W Wikipedii jako Polimerek, w rzeczywistości Tomasz Ganicz, doktor habilitowany chemii, wykładowca i naukowiec. Podczas zlotu Zimowego Wikimedian w Chorzowie 15 grudnia 2007 roku, został wybrany nowym prezesem Stowarzyszenia Wikimedia Polska. Wyłoniono także pozostałych członków Zarządu Stowarzyszenia.

Tomasz Ganicz to jeden z najdłużej edytujących polską Wikipedię użytkowników. W poprzedniej kadencji pełnił on funkcje skarbnika tego stowarzyszenia, przez co pojawiły się także pytania o kwestie finansowe samego stowarzyszenia. Jest on także członkiem Komitetu Arbitrażowego tej internetowej encyklopedii, jak również jedną z osób zajmujących się obsługą odpowiedzi zgłaszanych przez internautów w systemie OTRS.

Wikireporterzy w późnych godzinach wieczornych 2 lutego 2008 roku przeprowadzili z nim kilkugodzinny wywiad na kanale IRC. Mimo że do wywiadu, który trwać miał ok. pół godziny, przygotowano tylko kilka pytań, część wikireporterów w trakcie rozmowy z większą dociekliwością dopytywała o szczegóły dotyczące promowania projektów Wikimedia, zlotów, Wikimanii czy jego osobistego zaangażowania w tych projektach.

Pełna wersja wywiadu
Holek: Jakie są plany Stowarzyszenia Wikimedia Polska na najbliższy rok? Co się wydarzy?

Tomasz Ganicz: Na pewno odbędzie się zlot w Rabce oraz są duże szanse na Wikiakademię we Wrocławiu. Być może kupimy też – lub dostaniemy nowy serwer narzędziowy, z którego m.in. będzie można puszczać boty działające na projektach Wikimedia.

Wyksztalcioch: Czy mógłbyś wytłumaczyć w kilku słowach, co to jest Wikiakademia?

To się nazywa dokładnie Wikimedia Academy i jest organizowane przez amerykańską Fundację Wikimedia we współpracy z lokalnymi przedstawicielami takimi jak Wikimedia Polska. Idea polega na tym, że gromadzi się grupę osób – nieedytujących dotąd Wikipedii i pokazuje się im, jak to się robi, przy czym oprócz lokalnych wikipedystów – instruktorami mogą być też ludzie z Fundacji. Być może nawet przybędzie na to Jimbo (współzałożyciel Wikipedii – przyp. red.) – ale to nie jest jeszcze pewne. Polska Wikiakademia ma być skierowana do środowisk akademickich – zwłaszcza w tych obszarach, gdzie polska Wikipedia jest słaba – np. w ekonomii.
Wpedzich: Jak Stowarzyszenie Wikimedia Polska wygląda na tle innych lokalnych partnerów Fundacji (liczba członków, prężność działania, itd.?)

W mojej ocenie Polskie Stowarzyszenie zalicza się do najbardziej aktywnych, razem z Wikimedia Deutschland, France, Italy i ew. Serbia i Izrael.

Wpedzich: W takim razie jak członkowie Stowarzyszenia motywowani są do działania, aktywowani? Co sprawia, ze jesteśmy aż tak aktywni?

W 2006 i 2007 tak naprawdę Stowarzyszenie ciągnęło kilka osób - głównie członkowie Zarządu i parę osób otoczenia. Teraz się staramy wciągnąć innych - np. do organizacji zlotu w Rabce zgłosiło się kilkanaście osób. Myślę, że ogólnie najsilniejszą stroną polskiego Stowarzyszenia są właśnie zloty i konferencje. Natomiast gorzej jest z pozyskiwaniem funduszy i działaniami promocyjnymi.

Wyksztalcioch: Skoro nie najlepiej idzie wam z pozyskiwaniem funduszy, to dlaczego nie wprowadzicie do Wikipedii reklam?

Stowarzyszenie nie ma żadnej władzy nad Wikipedią – reklamy do Wikipedii mogłaby ew. wdrożyć Fundacja Wikimedia, ale to rodzi masę problemów. Załóżmy na przykład, że płaci za reklamę IBM – a ktoś w haśle o IBM podaje negatywne fakty o tej firmie, które są dobrze uźródłowione. I co wtedy z tym zrobić?
Przy zbiórce Fundacji w 2006 była pierwsza nieśmiała próba wprowadzenia reklamy – jedna firma zobowiązała się, że podwoi wpłaty indywidualne. To znaczy, że jak ktoś wpłacił dolara, to ta firma dawała automatycznie drugiego dolara i było o tym info w tzw. sitenotice (nagłówku wyświetlanym na każdej stronie Wikipedii – przyp. red.). Zaraz się znalazła cała masa ludzi w angielskiej Wikipedii, którym się to nie spodobało i dodali oni do hasła o tej firmie dużo negatywnych informacji. Myślę, że to samo by się działo przy każdej reklamie – choćby przez to, że konkurencja by to wykorzystywała.
Wyksztalcioch: Z tego, co zrozumiałem, nie robicie tego, żeby zachować niezależność.

Stowarzyszenie jest polskim stowarzyszeniem – prawnie niezależnym od Fundacji. Fundacja dała Stowarzyszeniu prawo do korzystania z nazwy ""Wikimedia"" oraz ograniczone prawo dysponowania logo Wikipedii i innych projektów Wikimedia. Oprócz tego Fundacja uznaje za swojego jedynego partnera w Polsce właśnie Stowarzyszenie. Natomiast Stowarzyszenie nie prowadzi projektów – nie opłaca serwerów, na których np. działa Wikipedia-pl, ani też nie ma żadnej władzy nad tym projektem. Jest to zresztą wszystko szczegółowo wyjaśnione na stronie Stowarzyszenia: Fundacja Wikimedia a Stowarzyszenie Wikimedia Polska.

Wyksztalcioch: Skąd Stowarzyszenie bierze w takim razie fundusze i na co są one później wykorzystywane?

Stowarzyszenie pozyskuje środki finansowe z indywidualnych donacji i od firm + składki członkowskie – ale składki to niewielki procent wpływów. Donacje od firm i donacje indywidualne składają się mniej więcej po połowie na budżet Stowarzyszenia.

Holek: Na jaki dokładnie cel będą przeznaczone wpływy z OPP?

Na co pójdą pieniądze z OPP, nie jest jeszcze ustalone – prawdopodobnie na wikikonkurs i zakup serwera narzędziowego. Rozkład wydatków i przychodów stowarzyszenia do 1 grudnia 2007 jest podany na stronie: Realizacja preliminarz budżetowy na rok 2007 2. Z ok. 14 000 przychodów 5072,52 pochodziło z wpłat OPP.

Wyksztalcioch: a jakiej wielkości wpłat z OPP się spodziewacie? Czy myślisz, że ułatwienia proceduralne zwiększą tą kwotę?

Szacujemy, że w 2008 roku z OPP będzie ok 10 000 zł. W 2007 uzyskaliśmy status OPP pod sam koniec okresu rozliczeniowego – czyli na początku marca, ale może będzie więcej.

Wyksztalcioch: Do czego służą serwery narzędziowe? Zdaje się, że istnieją one już w innych krajach, czy nie można by było wykorzystywać ich zamiast kupować własnego?

W tej chwili Stowarzyszenie wypożycza serwer narzędziowy od Centrum Superkomputerowego we Wrocławiu i nie płaci nic ani za łącze, ani za sam serwer. Są tam teraz dwie wiki: Wiki Zarządu Stowarzyszenia i wiki Komitetu Arbitrażowego Wikipedii, kilka list dyskusyjnych oraz kilka osób puszcza ze swoich kont boty oraz są tam też składowane surowe pliki ze zdjęciami i grafikami, które po obróbce są automatycznie ładowane na Commons.

Plany są natomiast takie, żeby tam (na nowych serwerach) były kopie bezpieczeństwa polskich projektów (na okoliczność jakby Fundacja zbankrutowała) oraz więcej możliwości do uruchamiania botów i innych automatycznych zadań – np. statystyk, które obecny serwer nie jest w stanie obsłużyć. Chcemy mieć własny serwer – bo ten pożyczony może nam być w każdej chwili odebrany. W umowie z Centrum jest klauzula, że Centrum Superkomputerowe może nam w każdej chwili wypowiedzieć umowę z miesięcznym wyprzedzeniem.

Oczywiście można by korzystać z niemieckiego toolservera, ale społeczność Wikipedii i innych projektów wyraża chęć posiadania czegoś niezależnego od Niemców czy Fundacji, chociaż nasze stosunki z Wikimedia Deutschland są bardzo przyjazne.

Zirland: Czy wiadomo, ilu ludzi przeznaczyło OPP do Stowarzyszenia?

Były 63 wpłaty na OPP w 2007 r. Największa była na kwotę lekko ponad 500 zł."
train,"2007-12-15: 80 lat Tour de Pologne

Prawie 80 lat temu, 7 września 1928 roku z warszawskiego toru kolarskiego Dynasy o godzinie 7:00 rano wyruszyło 71 kolarzy. Honorowy protektorat nad pierwszym Tour de Pologne objął Prezydent RP, Ignacy Mościcki, a przewodnictwo w Komitecie Honorowym, Marszałek Józef Piłsudski.

Tour de Pologne jest jednym z najstarszych wyścigów kolarskich na świecie. Trasa 1. Biegu Dookoła Polski liczyła 1491 km i podzielona był na osiem etapów. Kolarze przejechali przez Lublin, Lwów, Rzeszów, Kraków, Wieluń, Poznań, Łódź do Warszawy. Zwycięzca, Feliks Więcek, uzyskał czas 58 godzin i 19 sekund (przeciętna 25,7 km/godz.) i wyprzedził Wiktora Oleckiego (Legia Warszawa) o ponad godzinę. Pierwszy zwycięzca pochodził z Wielkopolski (urodził się w Ignacowie-Ostrzeszowie w 1904 roku), reprezentował barwy Bydgoskiego Klubu Kolarskiego. Pracował jako czeladnik rzeźnicki i w wyścigu pojechał na pożyczonym rowerze.

Przed II wojną światową zorganizowano pięciokrotnie Tour de Pologne. Pierwszy wyścig po wojnie odbył się w 1947 roku. Później wyścig przechodził różne koleje losu, był rzecz jasna imprezą propagandową, ale nie tak „upolitycznioną” jak Wyścig Pokoju.

Na trasach Tour de Pologne jeździło wielu znanych kolarzy. Pierwszym z nich był Marian Więckowski, który wygrał TdP aż trzy razy w latach 1954-1956. Inni to: Jan Kudra, Stanisław Gazda, Józef Gawliczek, Andrzej Bławdzin, Wojciech Matusiak, Tadeusz Mytnik, Janusz Kowalski, Stanisław Szozda, Jan Brzeźny, Lechosław Michalak, Henryk Charucki i Czesław Lang.

W latach 90. trzy zwycięstwa odniósł Dariusz Baranowski. W 1993 roku dyrektorem Tour de Pologne został Czesław Lang, pierwszy polski kolarz zawodowy. Lang wykorzystał swe doświadczenie i tak jak 80 lat temu, gdy polscy działacze brali przykład z Tour de France, przeniósł wzorce nad Wisłę. Oprawa, znani kolarze, telewizja, scenografia, marketing, sponsorzy, rywalizacja, zakwaterowanie, wyżywienie, organizacja – wszystko nagle zmieniło się. Na wyścigu pojawili się tacy zawodnicy jak: Maurizio Fondriest, Marco Pantani, Paweł Tonkow, Alessandro Petacchi, Jaan Kirsipuu, Wiaczesław Jekimow, Eric Zabel, Oscar Freire, Danilo di Luca.

W 2005 roku UCI podjęła nową inicjatywę – powołano Pro Tour, kolarską ligę mistrzów, cykl 27 najważniejszych na świecie wyścigów. W gronie tym znalazł się Tour de Pologne, jako jedna z 13 imprez wieloetapowych.

Tour de Pologne obchodzić będzie w 2008 roku potrójny jubileusz. 80 lat temu pierwszy raz zorganizowano wyścig dookoła Polski, jednocześnie jest to 65. impreza i wreszcie ostatnia okrągła liczba, 15 lat temu dyrektorem wyścigu został Czesław Lang.

Prezentacja 65. Tour de Pologne miała miejsce 130 metrów pod ziemią, w Kopalni Soli ""Wieliczka"".
Przyszłoroczna trasa będzie liczyła 1259 kilometrów. Kolarze wystartują z Warszawy, a zakończą wyścig w Krakowie. Prezentację trasy poprzedziła msza święta odprawiona przez bpa polowego Wojska Polskiego gen. dyw. Tadeusza Płoskiego.

W wyścigu muszą wystartować wszystkie ekipy zawodowe Pro Tour, a będzie ich 18.
Dodatkowo organizator może zaprosić ekipy z grupy Continental Pro oraz reprezentację gospodarzy.

""Mogę zaprosić pięć-sześć ekip drugiej dywizji, ale realnie patrząc, będą to trzy drużyny z Polakami w składach. Oczywiście zaproszę reprezentację Polski. Start kolarzy w biało-czerwonych koszulkach będzie wielką atrakcją przyszłorocznego wyścigu"" - poinformował Czesław Lang."
train,"2008-11-20: Zmarł Jan Machulski

Nie żyje polski aktor filmowy, teatralny i telewizyjny, reżyser i pedagog Jan Machulski. W lipcu ukończył 80 lat.

Aktor zmarł w czwartek w warszawskim Szpitalu Bielańskim na serce. Doniesienia te zostały potwierdzone przez władze łódzkiej PWST.

Zostanie niezapomniany z wielu ról w polskiej kinematografii, m.in. z roli Henryka Kwinto w filmie """"Vabank"""" oraz w jego kontynuacji – """"Vabank II czyli riposta"""" wyreżyserowanych przez jego syna Juliusza Machulskiego. Zagrał także w takich znakomitych filmach, jak """"Ostatni dzień lata"""" Tadeusza Konwickiego (1958) i """"Rękopis znaleziony w Saragossie"""" Wojciecha Jerzego Hasa (1964).

Jan Machulski urodził się 3 lipca 1928 r. w Łodzi. W 1958 r. ukończył łódzką ""filmówkę"", z kolei w 1971 r. – warszawską szkołę aktorską. Trzy lata później, w 1974 r. zaczął wykładać na Wydziale Aktorskim PWSFTviT w Łodzi, którego w późniejszym czasie był dziekanem i prodziekanem.

Wraz ze swą żoną Haliną Machulską byli założycielami warszawskiego Teatru Ochota. Jako aktor teatralny zagrał ok. 70 ról. Zagrał także wiele ról filmowych i telewizyjnych. W latach 1954-1982 członek SPATiF-ZASP.

Jest laureatem wielu odznaczeń:"
train,"Zmiana napięcia i nowy tabor na linii Warszawskiej Kolei Dojazdowej (fotoreportaż)

Koniec maja 2016 przyniósł sporo zmian na linii Warszawskiej Kolei Dojazdowej. Przewoźnik w przeciągu dwóch dni pożegnał wysłużone, ponad 40-letnie pociągi oraz podwyższył napięcie w sieci trakcyjnej, by móc użytkować nowe pojazdy. Na początku czerwca jeden z najnowszych składów został zaprezentowany pasażerom kolejki łączącej Warszawę m.in. z Komorowem, Podkową Leśną, Milanówkiem i Grodziskiem Mazowieckim.

27 maja był ostatnim dniem, w którym w liniowej eksploatacji na linii WKD można było spotkać elektryczne zespoły trakcyjne serii EN94. Charakterystyczne, kanciaste kolejki wyprodukowane we wrocławskim Pafawagu na przełomie lat 60. i 70. przez dziesięciolecia zyskały sobie wielu zwolenników, którzy chętnie i licznie wzięli udział w ich pożegnaniu. Tego dnia dla starych składów przewidziano dwa obiegi – skład EN94-17+34 wyruszył w trasę o godz. 5:48, zaś skład 25+40 godzinę później. Dodatkowo jako skład rezerwowy w gotowości był pociąg 23+26. Obydwa liniowe składy najpierw obsługiwały połączenia między Warszawą i Komorowem, a następnie z Warszawy do Podkowy i z powrotem. O godz. 18:34 do Grodziska Mazowieckiego, gdzie znajduje się siedziba przewoźnika, przyjechał skład 25+40, a po godzinie do bazy wrócił także skład rezerwowy. Ostatni kurs realizowany zespołami serii EN94 odjechał z Warszawy o godz. 19:05. Można było nim przejechać na podstawie bezpłatnego biletu okolicznościowego, z czego skorzystali zarówno miłośnicy kolei i dziennikarze, jak i zwykli pasażerowie. O godz. 20:04 skład 17+34 osiągnął stację końcową Grodzisk Mazowiecki Radońska, gdzie na historyczny kurs czekały kolejne grupy zainteresowanych. Po wykonaniu pamiątkowych zdjęć, pociąg zjechał na teren zaplecza technicznego i tym samym zakończono 44-letnią historię pojazdów serii EN94. Pracownicy WKD wycofywane jednostki opatrzyli okolicznościowymi napisami z podziękowaniami za wszystkie te lata służby.

W nocy z 27 na 28 maja WKD zmieniła napięcie w sieci trakcyjnej na obsługiwanych liniach. Zostało ono podwyższone z 600 V prądu stałego charakterystycznych dla sieci tramwajowych do 3000 V typowych dla polskiej kolei. Zabieg ten był planowany od kilku lat, jednak udało się go zrealizować dopiero teraz w obliczu zakupu i dostaw nowych pociągów przystosowanych do wyższego napięcia. W sierpniu 2014 WKD zawarła kontrakt z nowosądeckim Newagiem na dostawę 6 składów. Inwestycja ta kosztowała 98 mln zł, z czego 45,5 mln zł pochodziło ze środków Szwajcarsko-Polskiego Programu Współpracy. Pociągi te oznaczone typem 39WE i serią EN100 składają się z dwóch trójczłonowych części i mają długość nieco ponad 60 m. Każdy może zabrać na pokład 505 pasażerów, z czego 164 na miejscach siedzących. Dodatkowo każdy może przewozić 4 osoby na wózkach inwalidzkich oraz 8 rowerów. Zespoły wyposażono m.in. w zewnętrzny i wewnętrzny system informacji pasażerskiej, system zliczania pasażerów, klimatyzację oraz monitoring z rejestratorem zdarzeń. Zgodnie z zapisami kontraktu pierwsza jednostka miała zostać dostarczona w kwietniu 2016, a druga i trzecia miesiąc później. Producent wywiązał się z tych terminów, w związku z czym w momencie zmiany napięcia na WKD przewoźnik dysponował połową z zamówionych składów. 28 maja o godz. 5:03 pierwszy kurs z pasażerami rozpoczął pociąg EN100-01, natomiast dzień później zadebiutowały również jednostki o numerach 02 i 03.

3 czerwca pierwszy skład został uroczyście zaprezentowany szerszej publiczności oraz przekazany do eksploatacji. O godz. 11:00 na stacji Warszawa Śródmieście WKD rozpoczęto konferencję prasową dla dziennikarzy, podczas której krótkie przemówienia w towarzystwie jednostki EN100-01 wygłosili przedstawiciele władz: Jolanta Dałek – członek zarządu WKD, Adam Struzik – marszałek województwa mazowieckiego, Paweł Chorąży – wiceminister rozwoju, Roland Python – dyrektor biura Szwajcarsko-Polskiego Programu Współpracy przy Ambasadzie Szwajcarii oraz Zbigniew Konieczek – prezes Newagu. Następnie pociąg został udostępniony do zwiedzania, a o godz. 11:40 wszyscy zebrani wyruszyli nim do Grodziska na publiczną prezentację.

O godz. 12:20 pociąg wjechał na stację Grodzisk Mazowiecki Radońska, czemu towarzyszyły wystrzały konfetti. Następnie swoje przemówienie dla szerokiego grona słuchaczy wygłosił Grzegorz Dymecki – prezes WKD, a po nim ponownie wypowiedzieli się przedstawiciele pozostałych organów. Zbigniew Konieczek kończąc swoją wypowiedź wręczył modele wyprodukowanego przez jego przedsiębiorstwo składu prezesowi Dymeckiemu, marszałkowi Struzikowi i dyrektorowi SPPW Pythonowi.

Kolejnym punktem prezentacji pociągu było złożenie podpisów przez zebranych VIP-ów na specjalnej okleinie umieszczonej na boku pociągu. Prócz przedstawicieli WKD, województwa, ministerstwa, SPPW i Newagu nowa kolejka została podpisana również przez przedstawicieli Kolei Mazowieckich, które tak jak WKD w większości należą do województwa, a także władze sześciu gmin, przez które przebiega „wukadka”. Tak ozdobiony pociąg został poświęcony przez ks. Rafała Pęksę – wikariusza z grodziskiej parafii św. Anny. Uroczystość zakończył występ pary tancerzy, która była ubrana w stroje w barwach Polski i Szwajcarii.

W czasie całej prezentacji oraz jeszcze przez pewien czas po części artystycznej zespół EN100-01 był udostępniony do zwiedzania. Zainteresowani mogli wejść do środka i zapoznać się z wnętrzem składu, a nawet zasiąść za sterami nowego pociągu. Około godz. 13:45 wydarzenie zakończyło się, a prezentowana jednostka zjechała do bazy.

Prócz zmiany napięcia oraz wymiany taboru „wukadka” realizuje również inne projekty mające na celu poprawę warunków podróżowania. W najbliższych latach spółka zamierza m.in. zamontować na swoich stacjach i przystankach system informacji pasażerskiej i monitoring oraz zmodernizować małą architekturę na peronach, wyremontować torowisko i wybudować drugi tor między Podkową i Grodziskiem, rozbudować torowisko na terenie zaplecza technicznego, zmodernizować sygnalizację na przejazdach kolejowych oraz rozwinąć sieć parkingów systemu Park and Ride. Część z tych zamierzeń, podobnie jak zakup taboru, jest lub będzie współfinansowana ze środków SPPW."
train,"2009-10-24: Czy na Ozyrysie jest życie?

Na odkrytej planecie pozasłonecznej uczeni znaleźli wodę, dwutlenek węgla i metan.

Naukowcy odkryli w odległej planecie gazowej wielkości Jowisza oznaczonej HD 209458b (znanej jako Ozyrys), krążącej wokół gwiazdy wielkości Słońca w konstelacji Pegaza, oddalonej od Ziemi o około 150 lat świetlnych obecność trzech związków chemicznych w atmosferze, które mogą być dowodem na istnienie tam życia.

To już druga planeta pozasłoneczna, na której wykryto podstawowe związki chemiczne potrzebne do istnienia życia. wodę, metan i dwutlenek węgla są niezbędne dla procesów biologicznych - powiedział Mark Swain z Laboratorium Napędów Odrzutowych w Pasadenie (Kalifornia, USA). Powiedział, że wykrycie już drugiej planety, gdzie jest woda, CO i metan może oznaczać, że będziemy coraz częściej odkrywali bogate w życiodajne cząsteczki obce światy. Odkrycie zbliża nas do znalezienia drugiej ziemi, choć naukowcy z NASA uważają, że minie co najmniej 10 lat zanim będziemy potrafili badać skład chemiczny atmosfery planet zbliżonych do Ziemi w oddalonych układach słonecznych. Wykrycie molekuł jest o tyle ważne, bowiem są one potencjalnymi markerami życia.

Odkrycia dokonano dzięki spektroskopii, czyli badania widma światła. Każdy związek chemiczny, czy pierwiastek zostawia w widmie światła specyficzny znak. Analiza pozwala na stwierdzenie przez jakie cząsteczki światło przechodzi lub jest odbijane.

Planetę oznaczoną HD-209458b odkryto dzięki krążącym po orbicie teleskopom Hubble'a (HST) i Spitzera wyposażonych w spektrometry. Badacze szukający planet pozasłonecznych z niecierpliwością czekają na rozpoczęcie pracy przez sondę Keplera, która już krąży po orbicie i będzie szukać skalistych planet wielkości Ziemi. Sonda ma patrzeć na pogranicze gwiazdozbiorów Łabędzia i Lutni, gdzie będzie szukać tak zwanych tranzytów, czyli bardzo małych zmian jasności gwiazdy, gdy przed jej „obliczem” przelatuje planeta. Naukowcy spodziewają się, że w ciągu 3 i pół roku uda się odnaleźć około 50 skalistych „ziemskich planet” i setki innych, większych.

Badanie spektroskopowe umożliwi sprawdzenie, czy na tych planetach są warunki do powstania życia. A warunki te to właśnie obecność związków chemicznych takich jak: woda, dwutlenek węgla i metan. Gdyby udało się znaleźć planetę i ustalić, że „życiodajne” związki na niej występują znacznie wzrosły by szanse na to, że mogło się rozwinąć tam życie pozaziemskie.

Pytanie, czy byłoby to życie inteligentne? Poszukiwanie obcych cywilizacji polega na słuchaniu szumu kosmicznego i wybieraniu sygnałów, które mogą być generowane sztucznie. Obcy odbierający szum pochodzący z naszej planety mogli by usłyszeć na przykład fragmenty naszych rozmów telefonicznych, programów telewizyjnych i radiowych przekazywanych przez satelity telekomunikacyjne. Tylko czy wówczas ci kosmici doszliby do wniosku, że mają do czynienia z inteligentną cywilizacją?

Od odkrycia w 1999 roku przypuszczano, że HD 209458b jest gazowym olbrzymem otoczonym atmosferą. HD 209458b jest jedną z niewielu pozasłonecznych planet, którą możemy obserwować przez lornetkę jak przechodzi bezpośrednio przed tarczą swojej gwiazdy. HD-189733b to pierwsza planeta pozasłoneczna, u której wykryto metan."
train,"Konkurs Astrobot

Jeszcze do 15 marca 2013 roku uczniowie szkół gimanzjalnych mogą zgłaszać swoje pomysły na projekt kosmicznej misji badawczej, by wziąć udział w konkursie Astrobot.

Główną nagrodą dla zwycięzców jest wycieczka do amerykańskiego Centrum Kosmicznego imienia Johna F. Kennedy'ego na Przylądku Canaveral na Florydzie. Organizatorami konkursu są Mars Society Polska oraz Krajowy Fundusz na rzecz Dzieci.
Konkurs adresowany jest do gimnazjalistów, którzy interesujących się astronomią, fizyką, robotyką, informatyką, komputerami i podbojem kosmosu oraz do tych co chcą nauczyć się czegoś więcej od specjalistów.

Do połowy marca organizatorzy czekają na projekty kosmicznej misji badawczej. Należy opisać cel misji i sposób jej realizacji. Praca pisemna powinna mieć objętość do czterech stron tekstu formatu A4. Oprócz tekstu praca może zawierać rysunki, fotografie oraz schematy. W konkursie mogą brać udział wyłącznie prace przygotowane samodzielnie.

Autorzy najlepszych projektów zostaną zaproszeni w kwietniu br na warsztaty do Centrum Nauki Kopernik w Warszawie, a najlepsza drużyna pod koniec maja br pojedzie na wycieczkę do Kennedy Space Center na Florydzie. 

Szczegółowe informacje są dostępne na stronie: http://www.astrobot.pl
Dodatkowe informacje:"
train,"2005-03-14: Pałac Kultury zabytkiem?

Warszawskie Towarzystwo Opieki nad zabytkami chce wpisania Pałacu Kultury i Nauki do rejestru zabytków. Niedługo będzie gotowy projekt miejscowego planu zagospodarowania przestrzennego dla obszaru z placu Defilad. Przewiduje on między innymi budowę domów wzdłuż ulicy Marszałkowskiej oraz Alei Jerozolimskich.

Danuta Kłosek-Kozłowska zaleca jednak """"wielką ostrożność w inwestycyjnych zapędach"""", tak by nie zniszczyć zwłaszcza enklaw zieleni oraz parku przy ulicy Świętokrzyskiej. Można było zrozumieć, że bardziej niż pałac pani architekt ceni sobie jego otoczenie, place, małą architekturę i drzewa tworzące razem ""pewien ład"".

Należy więc dbać o jego zachowanie, a nowe inwestycje nie powinny zabrać ludziom tego, co w centrum bezcenne – zieleni i przestrzeni publicznych. Największy i najwyższy gmach stolicy uznała za obcy, agresywnie wpisany w miasto, o tak silnym oddziaływaniu, że nie da się go w żaden sposób zniwelować. Przekonywała jednak, że gest niszczenia można zaakceptować, jeśli odbywa się spontanicznie, wskutek emocji, w czasie wielkiego zakrętu historii. Robienie tego teraz nie ma już sensu.

Eksperci i miłośnicy zabytków nie mieli wątpliwości, że dziś należy przede wszystkim chronić Marszałkowską Dzielnicę Mieszkaniową z placu Konstytucji, a Pałac Kultury i tak przetrwa bez względu na to, czy trafi do rejestru zabytków, czy też nie."
train,"2005-08-06: W Kostrzynie rozpoczyna się XI Przystanek Woodstock

""Ludzie potrafią się spotkać aby w miłości, przyjaźni i muzyce, w kurzu, upale i błotnych kąpielach przeżyć ze sobą piękne chwile"" - ten tekst towarzyszy wszystkim odwiedzającym coroczny Przystanek Woodstock organizowany w Kostrzynie nad Odrą przez Fundację Wielkiej Orkiestry Świątecznej Pomocy.

""""Jestem wzruszony. Kocham Was! Kochajcie się!"""" - wykrzyczał z głównej sceny Jurek Owsiak, główny organizator imprezy, równo o godzinie 15:00. """"XI Przystanek Woodstock - odjazd!"""" - takimi słowami Roman Polański, zawiadowca stacji, rozpoczął już jedenastą edycję popularnej imprezy rockowej. Według doniesień PKP i organizatorów koncertów, do Kostrzynia przybyło nawet 300 tysięcy osób. Policja ocenia liczbę uczestników na 200 tysięcy. Zachować spokój pomagają uczestnicy Pokojowego Patrolu.

Jak dotąd, ani PKP, ani służby porządkowe nie zgłosiły żadnych większych problemów wśród uczestników. PKP odnotowało dziesięciokrotnie mniej zniszczeń w swoich wagonach niż przed rokiem. Policja, służby ochrony kolei i funkcjonariusze izb celnych skonfiskowali pierwszego dnia ponad 100 działek marihuany, amfetaminy i haszyszu, pochodzących od 27 osób. Jest to dwukrotnie mniejsza liczba w porównaniu do zeszłorocznej liczby 54 zatrzymanych osób.

Andrzej Kulesza z lubuskiej policji przyznał, że jest spokojnie, jednak doszło do jednego incydenty w ogródu piwnym, gdzie dwóch ochroniarzy zostało pobitych przez kilkunastoosobową grupę młodzieży. Ochraniarze, pracownicy licencjonowanej firmy ochraniającej Woodstock, zgłosili doniesienie o przestępstwie do lubuskiej policji.

Przypomnijmy, że na Przystanku Woodstock zabronione jest wykorzystywanie środków odurzających i mocnych alkoholi - organizatorzy zezwalają jednak na picie niskoprocentowego piwa, oczywiście przez osoby pełnoletnie. W całym Kostrzyniu na okres weekendu wprowadzona została prohibicja zabraniająca spożywania alkoholi wysokoprocentowych.

Pierwszego dnia wystąpiły takie zespoły jak Pogodno, finalista Eurowizji Zdob Si Zdub, punkowe Moskwa oraz KSU, znany niemiecki Die Toten Hosen i Leo Che, wykonujący punkowe piosenki o Powstaniu Warszawskim. Dzisiaj wystąpi jeszcze weteran festiwalu, Raz, Dwa, Trzy oraz laureat plebiscytu Złotego Bączka, który zostanie ogłoszony przed swoim występem - pod koniec festiwalu.

Pokojowa Wioska Kryszny.

W Pokojowej Wiosce Kryszny, która rozbiła się na terenie Przystanku dzień przed jego oficjalnym rozpoczęciem, odbył się tradycyjny indyjski ślub. Radha Sakhi Vrnda, wolontariuszka Wielkiej Orkiestry Świątecznej Pomocy, poślubiła Amerykanina - Tara. Jego przyszłą małżonkę oddał mu Jurek Owsiak - """"Radha to przepiękna dziewczyna, która nam wiele pomogła. Była z nami na Sri Lance i to dzięki jej uporowi udało się nam dostarczyć sprzęt w miejsca, gdzie go najbardziej potrzebowano"""".

Pan młody był ubrany na biało, a panna młoda, jak nakazuje tradycja, na czerwono. """"Kochaj go do końca życia i o jeden dzień dłużej,"""" powiedział do panny młodej Owsiak. Po ceremonii dłonie pary młodej związano girlandami z kwiatów i polano je wodą różaną oraz mlekiem. Zdecydowana większość uczestników Przystanku na chwilę przerwała zabawę i zebrała się pod sceną wioski, gdzie głośno wiwatowała na cześć młodej pary."
train,"2005-04-12: Kwaśniewski może przyjdzie na obchody 25-lecia ""Solidarności"", ale co z Wałęsą?

Były prezydent Lech Wałęsa zapowiedział, że pojawi się na obchodach 25. rocznicy strajków sierpniowych ""Solidarności"", jednak po ich zakończeniu - prawdopodobnie z niej wystąpi. Zapowiedział, że może się także nie pojawić 30 sierpnia w gdańskiej hali Olivii na uroczystym zjeździe. Powód? """"Coraz bardziej widać wymianę pokoleń w związku. Dawno już odeszły z niego trzy pokolenia, w tym i moje. Ja coraz mniej czuję się w tym związku potrzebny"""".

""""Tę rocznicę przeżywamy razem, a potem rozstajemy się, bo to nie jest mój związek"""" - powiedział były prezydent. Jednocześnie Wałęsa wyraził zadowolenie, że prawdopodobnie Aleksander Kwaśniewski, obecny prezydent, pojawi się na uroczystości rocznicowej 31 sierpnia z mszą św. pod Pomnikiem Poległych Stoczniowców w Gdańsku. Zarząd ""Solidarności"" skrytykował jednak ten pomysł i poprzez rzecznika prasowego związku, Dariusza Wasielewskiego, zapowiedział, że nie zaprosi prezydenta na obchody.

""""Ja zawsze dotrzymuję słowa, niezależnie, czy mi się to opłaca, czy nie."""" - wyjaśnia Wałęsa. """"Jeśli słowo było takie, że zapominamy o przeszłości, spróbujmy robić coś razem, choć wcześniej było, że ja go blokowałem [Kwaśniewskiego - przyp. PAP] i nie życzyłem sobie, żeby nasze drogi się krzyżowały. A teraz jesteśmy po tym wszystkim. Ja sam się dziwię, że zostałem złamany. Ale zostałem złamany. Przyjąłem warunki, teraz muszę ich dotrzymać"""" - zakończył prezydent.

Wieczorem fundacja Centrum Solidarności oświadczyła, że chce zaprosić prezydenta Aleksandra Kwaśniewskiego na uroczystość rocznicową, która odbędzie się pod bramą nr 2 Stoczni Gdańskiej, gdzie zostaną złożone kwiaty."
train,"2006-05-22: Rabini Europy w Łodzi

Około 40 rabinów z całej Europy przybyło do Łodzi na pierwszy w Polsce po II wojnie światowej kongres przywódców duchowych krajów Europy Środkowej i Zachodniej.

Rabini zebrali się aby porozmawiać o doświadczeniach w odbudowywaniu społeczności żydowskiej w krajach Europy Środkowej, jak również o wspólnych programach edukacyjnych i badawczych.

Dziś rabini zwiedzali mauzoleum Radegast, tereny Litzmannstadt Ghetto, jak również cmentarz żydowski.

Kongres rozpoczyna obchody 200. rocznicy powstania łódzkiej gminy żydowskiej."
train,"2005-05-10: Zoll oskarża Kieresa

Czy szef IPN Leon Kieres ujawnił bezzasadnie tajemnicę państwową informując o sprawie ojca Hejmo? Takie podejrzenie ma rzecznik praw obywatelskich Andrzej Zoll, który zajął się już tą sprawą.

Jak poinformował dzisiaj w Lublinie Zoll, o rozpatrzenie tej sprawy zwrócił się do niego zakon Dominikanów, którego członkiem jest Hejmo. Według zakonu, Kieres nie miał powodów do powoływania się na artykuł 22. ustawy o Instytucie Pamięci Narodowej, który zezwala prezesowi IPN na złamanie tajemnicy państwowej, gdy nie pozwala ona na wykonywanie przez Instytut swoich statutowych zadań.

Dlatego też Zoll zwrócił się do IPN o wyjaśnienie, na jakiej zasadzie w tej sprawie zastosowano artykuł 22. Rzecznik dodał, że konkretne stanowisko w sprawie zajmie dopiero po zapoznaniu się z argumentacją IPN.

Leon Kieres powiadomił prasę, że dostał wniosek Zolla i że odpowiednie na niego w ustawowym terminie. Powiedział jednocześnie, że nie naruszył prawa informując o sprawie Hejmo."
train,"2010-06-09: Europejska Agencja Kosmiczna odczuwa skutki kryzysu

Skutki kryzysu zaczynają dosięgać Europejską Agencję Kosmiczną. Nowe budżety 18 krajów członkowskich mogą wywołać poważne skutki w działalności agencji w latach 2011-2012.
Ludwig Kronthaler, dyrektor ESA ds. zarządzania zasobami, odpowiedzialny za finanse agencji, przekazał, że nowy budżet agencji może mieć poważne konsekwencje w nadchodzących latach. Na razie ESA nie opóźnia żadnej z misji. Nie są również zagrożone tegoroczne kontrakty. Dyrektor ostrzegł, że w latach 2011 i 2012 agencja musi liczyć się ze zmniejszonym budżetem. Agencja chce na dwa najbliższe lata zamrozić budżet na poziomie tegorocznego, tj. 3,35 mld. euro, ok. 4 mld. USD. W praktyce mniejsze finansowanie będzie wynikało z modyfikacji kontraktów. ESA myśli o odsunięciu płatności wymaganych przez kontraktobiorców, aby nie zmniejszać swojej aktywności w przemyśle.

Kronthaler nie może jednak kategorycznie odrzucić wprowadzenia ewentualnych opóźnień misji agencji, gdyż kraje członkowskie nadal debatują nad swoimi budżetami. Decydująca będzie tu druga połowa roku, gdy prace nad budżetami są intensyfikowane.
Preliminarze budżetowe na lata 2011/2012 zwierają ""dziurę budżetową"", ale na tym etapie ich planowania jest to jeszcze normalne zjawisko, podkreśla Kronthaler. Francja zamierza nawet zwiększyć fundusze na ESA o 12%, jednak nie wiadomo jakie decyzje podejmą pozostałe kraje.

Na pierwszą ""ofiarę"" kłopotów z pieniędzmi typuje się program Meteosat Third Generation, czyli satelity meteorologiczne 3. generacji, których budową zarządza ESA na zlecenie ich przyszłego operatora, EUMETSAT. ESA zapewnia również 25% budżetu projektu. Budowa nowych satelity pogodowych jest też areną zmagań politycznych między Francją a Niemcami. Niemcy zarzucają ESA nieodpowiedni podział zleceń między oba kraje. ESA przyznała główne wykonawstwo francuskiej Thales Alenia Space, na liczył niemiecki EADS Astrium."
train,"2007-07-31: Warszawa: uroczysta sesja Rady Miasta

W przeddzień 63. rocznicy wybuchu powstania warszawskiego na Zamku Królewskim odbyła się uroczysta sesja Rady Miasta Stołecznego Warszawy, podczas której prezydent Hanna Gronkiewicz-Waltz oraz przewodnicząca Rady Miasta Ewa Malinowska-Grupińska wręczyły dyplomy honorowego obywatelstwa oraz nagrody za działalność na rzecz rozwoju Warszawy.

Zgodnie z uchwałami Rady Miasta Stołecznego Warszawy z dnia 24 maja 2007 roku tytuł Honorowego Obywatela Miasta Warszawy otrzymały następujące osoby:"
train,"2008-09-10: Satelitarny Internet dla trzech miliardów ludzi

Google oraz brytyjski bank HSBC finansują projekt, dzięki któremu miliardy ludzi w krajach rozwijających się mogą uzyskać tanie i szybkie satelitarne łącza internetowe. Usługa ma zostać uruchomiona pod koniec 2010 roku w Afryce, Ameryce Łacińskiej i na Bliskim Wschodzie – pisze portal heise online.

O3b Networks to firma, która zrealizuje projekt. Jej nazwa nawiązuje do liczby ludzi, którzy nie mają dostępu do Internetu (Other 3 Billion). O3b zamówiła właśnie budowę 16 satelitów.

Gęstą siecią powiązanych ze sobą łączy światłowodowych cieszą się przede wszystkim uprzemysłowione kraje półkuli północnej. Natomiast budowa infrastruktury światłowodowej w krajach rozwijających się napotyka na poważne utrudnienia finansowe. Dlatego też O3b chce zestawić w tych krajach sieć połączeń internetowych, w której wykorzystane będą maszty WiMAX i 3G. Dzięki satelitom oraz ponad 2300 transponderom powstaną łącza o przepustowości do 10 Gb/s - podaje heise online.

Koszt inwestycji powinien zamknąć się w przedziale od 650 do 750 milionów dolarów. Projekt dokona fundamentalnych zmian w branży infrastruktury telekomunikacyjnej w krajach słabo rozwiniętych. Dodatkowo, tanie łącza mogą zmniejszyć przepaść, która dzieli kraje słabo od dobrze rozwiniętych."
train,"2007-08-02: Rozmowa z posłem PiS Zbigniewem Girzyńskim: „Polityka jak kochanka”

Wywiad ze Zbigniewem Girzyńskim, historykiem, posłem Prawa i Sprawiedliwości, przeprowadził Rafał Zychal — dziennikarz e-polityki.
W obliczu tragedii we Francji napięcia wewnątrz koalicji odsunęły się na dalszy plan. Premier Kaczyński powiedział jednak, że PiS już zadecydował o losie koalicji. PiS stawia warunki, które stanowczo odrzuca LiS. Andrzej Lepper i Roman Giertych przedstawiają swoje warunki na które PiS nie może przystać. Czy to oznacza definitywny koniec współpracy?""

Do czasu kiedy nie zostały podjęte działania nieodwracalne takie jak na przykład przegłosowanie uchwały o skróceniu kadencji Parlamentu wszystko jest możliwe. Premier ma przygotowane warianty na każdy rozwój sytuacji.

Zerwanie koalicji znacznie przybliża nas do przedterminowych wyborów. Sondażowe pozycje PiS i PO wydają się być nie zagrożone. Kto może być ewentualnym koalicjantem PiS po nowych wyborach?

Nie wykluczamy żadnej ewentualności z wyjątkiem koalicji z SLD.

Czy taka sytuacja nie jest zarówno dla PiS jak i dla PO de facto powrotem do ""punktu wyjścia""? PiS po rozstaniu z LPR i Samoobroną ogranicza swoją zdolność koalicyjną. PO nieskuteczna w opozycji obawia się aliansu z LiD. Czy takie położenie obu partii nie zbliża ich do siebie?

Jest to wielce prawdopodobne. Pytanie czy PO będzie tym razem potrafiła wyjść z cienia porażki Donalda Tuska. Przed dwoma laty piętno porażki najpierw parlamentarnej a następnie w wyborach prezydenckich było dla PO tak duże, że ugrupowanie to nie było w stanie usiąść i rzeczowo z nami rozmawiać. Mówiąc w dużym uproszczeniu liderzy PO mieli do PiS pretensje o to, że to my a nie oni (wbrew oczekiwaniom) wygraliśmy wybory. Wpadli wówczas na pomysł niech się PiS „wykrwawi” w ramach rządu mniejszościowego, albo jeszcze lepiej w koalicji z LPR i Samoobroną i za rok władza wpadnie w nasze ręce sama - dokładnie takiego sformułowania używało wówczas wielu polityków PO (np. Bronisław Komorowski czy Stefan Niesiołowski). Nic takiego nie nastąpiło. Co więcej dziś nawet gdyby PO minimalnie wygrało z nami wybory (co wydaje się mało prawdopodobne) stanie przed koniecznością zawierania koalicji z SLD. Ciekawy jestem jak odniosą się do takiej ewentualności Jan Rokita czy Marek Biernacki?

Czy w wypadku przedterminowych wyborów PiS będzie tworzył wspólne listy z innymi ugrupowaniami? Czy przed ewentualnymi wyborami Pańska partia będzie chciała dokonać zmian w ordynacji?

Zakładając, że przedterminowe wybory miałyby się odbyć jesienią dokonywanie jakichkolwiek większych zmian w ordynacji jest wykluczone. Co do wspólnych list z innymi ugrupowaniami to współpracujemy z „Solidarnością” Rolników Indywidualnych, PSL „Piast” oraz Ruchem Ludowo–Narodowym i zapewne działacze tych organizacji znajdą się na listach PiS.

Część ustaw dotyczących reformy finansów może liczyć na poparcie PO, Samoobrona jest wewnętrznie podzielona, PSL także może podnieść rękę za niektórymi projektami, a dodatkowo nie każde głosowanie wymaga bezwzględnej większości - może premier zdecyduje się na inne wyjście - utworzenie gabinetu mniejszościowego?

To mało prawdopodobne. Liczyliśmy na odpowiedzialne zachowanie PO w grudniu 2005 roku. Wówczas wbrew swojemu programowi, wbrew jakiejkolwiek odpowiedzialności za dyscyplinę finansową PO wspólnie z LPR, SLD, PSL i Samoobroną przegłosowały tzw. podwójne becikowe. Rząd mniejszościowy PiS popierał wówczas tylko tzw. pojedyncze becikowe bo tylko na tyle było stać budżet państwa. Tłumacząc zachowanie PO wiceprzewodniczący Klubu Platformy, a jednocześnie wiceprzewodniczący Komisji Finansów Publicznych Zbigniew Chlebowski powiedział, że to nie opozycja musi się martwić o dyscyplinę budżetową tylko rząd, a opozycja ma prawo do głosowania przeciw rządowi zawsze bo takie jest „wilcze prawo” opozycji. Obecnie PO złożyło wnioski o wotum nieufności w stosunku do wszystkich 19 ministrów rządu, także wobec tych, których nigdy nie krytykowali a wręcz chwalili (np. minister rozwoju regionalnego Grażyna Gęsicka). Argument jak zawsze jest ten sam - takie jest prawo opozycji. Nie da się przy tak zaciekłej i nieodpowiedzialnej postawie większości parlamentarnej skutecznie kierować krajem w ramach rządu mniejszościowego.

Wielokrotnie w mediach przedstawiciele PiS zapowiadali wprowadzenie ustawy deubekizacyjnej. Jaki jest stan prac parlamentarnych nad projektem ustawy i kiedy poznamy jej szczegóły?

Ustawy dotyczące problematyki deubekizacji są dopracowywane. Obawiamy się zarzutu niekonstytucyjności, który zresztą już zapowiedziało SLD. Jeśli kadencja parlamentu nie zostanie skrócona są duże szanse na ich przyjęcie jeszcze jesienią tego roku.

Niedawno Sejm uchwalił nowelizację ustawy lustracyjnej. Czy obecny stan otwarcia archiwów IPN jest zadowalający? Po wyroku Trybunału Konstytucyjnego politycy PiS i PO zgodnie twierdzili, iż należy doprowadzić do szerokiego otwarcia tych archiwów. Czy można liczyć na konkretne propozycje rozwiązań po zakończeniu wakacji parlamentarnych?
Tzw. mała nowelizacji ustawy lustracyjnej ponownie otworzyła archiwa IPN dla naukowców i dziennikarzy, które zamknął dla nichwyrok Trybunału Konstytucyjnego. To jednak zdecydowanie za mało. Uważam, że archiwa IPN powinny być dostępne dla wszystkich zwłaszcza w zakresie informacji na temat osób pełniących funkcje publiczne. Trwają prace aby tak się stało. Jednak z racji obaw przed kolejnymi wyrokami Trybunału Konstytucyjnego są one żmudne. Mam nadzieje, że uda się to przeprowadzić bardzo szybko. Trudno mi jednak składać w tym zakresie deklaracje polityczne ponieważ posiadam ograniczone możliwości aby proces prac nad tymi zmianami w prawie zdynamizować.

Niektórzy działacze PiS doskonale pamiętają znaczenie jakie dla nich miała słynna już instrukcja UOP 00-15. Dlaczego PiS zdecydowanie sprzeciwia się powołaniu komisji śledczej do sprawy tzw. afery gruntowej? Czy nie jest to najlepszy sposób wyjaśnienia ewentualnych niejasności zarówno po stronie CBA jak udziału samego Andrzeja Leppera?

Na pewno nie na tym etapie postępowania. W prokuraturze prowadzone są działania mające na celu wyjaśnienie tej sprawy, które mogą się zakończyć postawieniem zarzutów. Powstanie komisji w tym momencie mogłoby utrudnić albo wręcz uniemożliwić zebranie przez prokuraturę niezbędnego do postawienia zarzutów materiału dowodowego.

W Polsce status wykładowcy wyższej uczelni jest zdecydowanie bardziej ceniony niż zawód polityka. Dlaczego zdecydował się Pan aktywnie włączyć w działalność polityczną a nie pozostać pracownikiem naukowym UMK?

Pracownikiem naukowym pozostaję nadal. Nie skorzystałem nawet z przysługującego mi prawa do urlopu na czas pełnienie mandatu poselskiego. Normalnie prowadzę zajęcia ze studentami, piszę artykuły, zbieram materiały do rozprawy habilitacyjnej. Wprawdzie powoduje to nieraz nieco kłopotów organizacyjnych, ale jakoś sobie z nimi radzę. Historyk zajmuje się w polityce tym co było. Nic już nie można zmienić, można tyko wiernie odtworzyć rzeczywistość. Zaangażowanie polityczne pozwala mi uczestniczyć w kreowaniu rzeczywistości. To bardzo inspirujące i równie ciekawe jak opisywanie tego co już za nami. Trochę walczą we mnie dwa temperamenty, spokojnego badacza ślęczącego w archiwum nad pisaniem książek o niuansach naszej przeszłości z politykiem, który może te archiwa wypełniać treścią swoich działań. Staram się jakoś to godzić. Żartuję nieraz, że nauka (historia) jest jak żona, a polityka jak kochanka. Dla kochanki nie porzuca się szczęścia rodzinnego, ale trudno nieraz zrezygnować z tych chwil przyjemności i zapomnienia w ramionach namiętnej kochanki. Pielęgnuję więc moją wieź z nauką przeżywając burzliwy romans z polityką.

Jak bardzo różni się obraz świata polityki, który Pan sobie wyobrażał od tego, co obserwuje Pan jako jego uczestnik?

Moje wyobrażenie wynikały z mojego stanu wiedzy na temat tego jak wygląda polityka. Zanim w 2005 r. zostałem posłem przez 9 lat zajmowałem się polityką działając najpierw w ROP a następnie w PiS. Obserwowałem więc od dawna to co się działo w polityce z bliska. Moje wyobrażenia nie różniły się więc w sposób zasadniczy od rzeczywistości. To zresztą bardzo złożone pytanie. Nadawało by się na spory esej albo wywiad – rzekę, a biorąc pod uwagę moje jeszcze nie wielkie polityczne doświadczenie i równie skromne osiągnięcia trochę na to za wcześnie."
train,"2006-02-04: Olejniczak: Pakt stabilizacyjny to rozwiązanie tymczasowe

Przewodniczący Sojuszu Lewicy Demokratycznej, Wojciech Olejniczak, wyraził opinię, że ""pakt stabilizacyjny to tymczasowe rozwiązanie"".

Lider SLD, który był gościem ""Sygnałów Dnia"" wyraził zaniepokojenie, że w podpisanym porozumieniu nie ma regulacji dotyczących gospodarki czy walki z bezrobociem. Olejniczak dodał, że pakt jest jedynie ""gestem politycznym"" i jego głównym celem jest ograniczanie swobody obywateli. Wicemarszałek Sejmu stwierdził także, że pakt zapewni stabilizację jedynie na krótki okres. Zaznaczył, iż porozumienie daje swobodę działania Prawu i Sprawiedliwości. Natomiast - w jego opinii - Samoobrona i Liga Polskich Rodzin nie mają gwarancji swobody, co musi, jego zdaniem, prowadzić do konfliktów.

Olejniczak odniósł się także do okoliczności podpisania paktu. Zdaniem szefa SLD utrudnianie dostępu do informacji jest rzeczą niewyobrażalną. Dodał, że działanie Jarosława Kaczyńskiego prowadzi do dzielenia społeczeństwa."
train,"2008-01-22: Prezydent rozmawia z OPZZ

22 stycznia 2008 roku w pałacu prezydenckim prezydent Rzeczypospolitej Polskiej Lech Kaczyński spotkał się z przedstawicielami OPZZ:

W spotkaniu udział wzięli również: szef Kancelarii Prezydenta RP Anna Fotyga, szef Gabinetu Prezydenta RP Maciej Łopiński oraz doradca Prezydenta RP Tomasz Zdrojewski.

Spotkanie odbyło się na prośbę Wiceprzewodniczącej OPZZ Wiesławy Taranowskiej i było związane z sytuacją w polskiej służbie zdrowia. 

Po zakończeniu spotkania odbyła się konferencja prasowa Prezydenta RP, podczas której powiedział:"
train,"Prelekcja w Związku Esperantystów poświęcona Remigiuszowi Mielcarkowi

19 listopada o godzinie 17:00 w warszawskim oddziale Polskiego Związku Esperantystów odbędzie się prelekcja poświęcona Remigiuszowi Mielcarkowi.

Remigiusz Mielcarek zmarł 18 listopada 2012 roku.

Wydarzenie będzie miało miejsce w siedzibie PZE przy ul. Andersa 37 lokal 59a (domofon 159). Wstęp wolny."
train,"2010-05-05: Sonification, czyli zmiana danych astrofizycznych na muzykę

W ramach II edycji festiwalu audiowizualnego CanDID realizowany będzie projekt „Sonification” polegający na komponowania muzyki elektroniczno-instrumentalnej w oparciu o dane z modeli astrofizycznych i kosmologicznych.
W trakcie pięciodniowych warsztatów muzycznych kilkunastu muzyków, instrumentalistów, kompozytorów i producentów muzyki będzie próbowało przełożyć wyniki symulacji z kilku aplikacji modelujących formacje gwiezdne na kompozycję muzyczną.

Jako dane wejściowe procesu twórczego posłużą wyniki symulacji przeprowadzonych przez laboratorium fizyki komputerowej Uniwesytetu w San Diego oraz projektu Athena Code. Obejmują one symulacje programami ZEUS-2D, ZEUS-3D, KRONOS i Enzo, wizualizowanych programem 4D2.

Dwa pierwsze programy stosują Euleryjski kod siatkowy do modelowania astrofizycznych radiacji magnetohydrodynamicznych (MHD). KRONOS – do modelowania kosmologii MHD z użyciem podziału siatkowego. Enzo zaś, to program korzystający z kodu mieszanego (MHD i N-Body) do symulowania formacji struktur kosmologicznych.

Dane astrofizyczne zostaną najpierw przełożone na poszczególne właściwości materiału dźwiękowego, takie jak, częstotliwość, rytm, interwał, czy artykulacja. Proces dźwiękowego reprezentowania danych numerycznych nazywany jest właśnie sonifikacją (udźwiękowieniem). Jej popularnym i prostym przykładem jest licznik Geigera-Müllera – przetwarzający ładunek powstały przez jonizację gazu promieniowaniem na sygnał elektryczny, a ten na dźwiękowy. Do pierwszego etapu sonifikacji (mapowania parametrów i audiofikacji) posłużył rozszerzony o dodatkowy kod program Max/Msp i Super Collider.

Zadaniem muzyków i twórców będzie przetworzenie takiego materiału na konkretne dźwięki, a potem tworzenie z nich utworu muzycznego.

W kilku pomieszczeniach dostępnych całodobowo uczestnicy będą mieli do dyspozycji instrumenty (klasyczne, cyfrowe, unikalne – wykonywane ręcznie), konsole montażowe, sprzęt nagłaśniający, i oprogramowanie. Wszystkie próby i cały proces tworzenia będzie rejestrowany w sposób ciągły, na kilku terabajtach przestrzeni dyskowej.

Rozproszone komponowanie ma pozwolić na otwarty charakter kompozycji i utrwalenie wielu możliwych kierunków rozwoju utworu. Jego ostateczny kształt zostanie ustalony w trakcie wspólnych prób i dyskusji muzyków. Nagrania z warsztatów i kompozycja końcowa mają zostać wydane na DVD.

Organizatorzy „Sonification” stawiają przedsięwzięciu konkretne cele merytoryczne:

Do 15 czerwca muzycy i producenci mogą zgłaszać swój udział w projekcie.

Każdy będzie mógł przyglądać się pracy muzyków i spróbować swoich sił w tworzeniu muzyki, gdyż jednocześnie będą trwały otwarte warsztaty didżejskie. W ich trakcie będzie można nauczyć się tworzenia i miksowania muzyki, zapoznać się ze sprzętem i technikami używanymi przy tworzeniu muzyki elektronicznej.

Warsztaty będą miały miejsce od 6 do 10 września 2010 w Gnieźnie, zaś sam CanDID Audiovisual Festival 2010 odbędzie się 10 i 11 września w zabytkowej gnieźnieńskiej parowozowni PKP, na co dzień zamkniętej.

Inicjatorem projektu jest Marcin Pietruszewki, gnieźnianin mieszkający na stałe w Wielkiej Brytanii, gdzie studiuje kompozycje cyfrową na Uniwersytecie Edynburskim. Dwukrotny stypendysta Instytutu Goethego i JugendWerk; stypendysta Funduszu Stypendialnego im. Rodziny Kulczyków dla Młodych Humanistów. Współpracował, m.in. z Glasgow Improvisers Orchestra, Sachiko Matzubara oraz Marcusem Schmicklerem, z którym nagrał album dla kolońskiej wytwórni a-music. Występował, m.in. w krakowskim Bunkrze Sztuki oraz na festiwalu Astigmatic w Płocku. Jest członkiem free jazzowej grupy Edimpro. Obecnie zajmuje się eksploracją języków programistycznych, cyfrowymi technikami obróbki dźwięku oraz ich inkorporacji w kontekst tradycyjnej kompozycji muzycznej.

Więcej o CanDID Audiovisual Festival 2010:"
train,"2009-08-12: Sopot Festival 2009: polskie gwiazdy zaśpiewają piosenki Niemena

Organizowany przez telewizję TVN 46 Międzynarodowy Sopot Festival 2009 potrwa dwa dni (23 i 24 sierpnia 2009).

W pierwszym dniu festiwalu polscy (Afromental, Bracia, Marcin Czyżewski, Manchester, Kasia Wilk) i zagraniczni (Gabriela Cilmi, E.M.D., Josef Hedinger, Infernal, Oceana, Ola) artyści będą walczyć o Bursztynowego Słowika i Słowika Publiczności. Wystąpią także zwycięzcy poprzednich edycji konkursu.

Natomiast drugi dzień festiwalu (24 sierpnia 2009 roku) ma być świętem polskiej muzyki - odbędzie się koncert poświęcony pamięci Czesława Niemena. Na sopockiej scenie polscy artyści zaprezentują utwory z repertuaru piosenkarza, uświetniając tym samym jubileuszowy rok tego twórcy.

Ujawniono listę artystów, którzy zaśpiewają podczas koncertu, widzowie zobaczą i usłyszą: Kayah, Sebastiana Karpiela-Bułeckę, Kasię Kowalską, Piotra Cugowskiego, Trebunie Tutki, Marylę Rodowicz, Marię Peszek, Ewę Bem, Stanisława Soykę, Gabę Kulkę i Zbigniewa Wodeckiego.

Koncerty będą transmitowane na antenie TVN."
train,"2007-08-13: Nowi ministrowie w rządzie

Już wiadomo, kto zastąpi ministrów z Samoobrony i LPR w rządzie. ""Zakończyła się praca koalicji. To zmiana polityczna, ale również wynikająca ze zmiany sposobu rządzenia i prac rady ministrów"" - powiedział premier Jarosław Kaczyński.

Nowym ministrem edukacji został Ryszard Legutko (zastąpił Romana Giertycha, LPR), a Mirosław Barszcz objął tekę ministra budownictwa (zastąpił Andrzeja Aumillera, Samoobrona). Nową minister pracy została Joanna Kluzik-Rostkowska (zastąpił Annę Kalatę, Samoobrona). Marek Gróbarczyk został ministrem gospodarki morskiej zastępując Rafała Wiecheckiego (LPR).

""Ci ludzie są świetnie przygotowani do swoich funkcji"" - ocenił Jarosław Kaczyński podczas uroczystości w Pałacu Prezydenckim.

W ocenie premiera, nowi ministrowie wzmocnią rząd i uczynią go bardziej spójnym oraz lepiej przygotowanym do zadań.

Premier podkreślił, że konsekwencją utrudnień, jakie przysparzali koalicjanci jest rekonstrukcja rządu oraz czekające Polaków przyspieszone wybory. Mimo to, Jarosław Kaczyński podziękował koalicjantom za współpracę."
train,"ACTA: strony rządowe w Polsce unieruchomione pod wpływem liczby odwiedzin

W sobotę 21 stycznia 2012 roku, przed godziną 19.00 przestała działać strona polskiego Sejmu. Było to spowodowane rezultatem akcji protestacyjnej skierowanej przeciw rządowym planom podpisania międzynarodowego porozumienia ACTA, które dotyczy m.in. walki z piractwem.

Dwie godziny później przestały działać witryny Premiera RP i wiele innych stron rządowych. Po godzinie 22:00 w sobotę 21 stycznia 2012 nie działały następujące adresy rządowe: mf.gov.pl, stat.gov.pl, ets.gov.pl, praca.gov.pl, mkidn.gov.pl, pip.gov.pl, mzios.gov.pl, arimr.gov.pl, uzp.gov.pl, premier.gov.pl, knf.gov.pl.

Anti-Counterfeiting Trade Agreement (ACTA) to międzynarodowe porozumienie dotyczące walki z naruszeniami własności intelektualnej, w tym także piractwem internetowym. Prace nad nim trwały od października 2007 roku i wywołały wiele kontrowersji nie tylko wśród społeczności internetowej, ale także samych zainteresowanych państw. Porozumienie zakłada, że dostawcy internetu zostaną zaangażowani w walkę z piractwem. Będą oni musieli monitorować działania abonenta i blokować dostęp do stron podejrzanych o udostępnianie nielegalnych treści.

Do ataku przyznała się Grupa Anonymous, która poprzez swoje konto w serwisie Twitter zachęca społeczność internautów do pomocy Polakom w walce z podpisaniem przez rząd porozumienia ACTA. Późniejsze informacje sugerowały, że nie tyle przeprowadzono na powyższe strony internetowe ataku DDoS, co przestały one działać pod wpływem masowego ich odwiedzania. Po godzinie 20:00 w sobotę w należącym do Polskapresse serwisie Wiadomości24.pl pojawiła się informacja, że początkowo na stronie sejmu widniało zdjęcie całujących się mężczyzn.

W piątek rano w mediach pojawiła się informacja, że, według rzecznika Stowarzyszenia Wikimedia, polska Wikipedia rozważa protest przeciwko ACTA i że możliwe jest jej wyłączenie w poniedziałek, a akcja miałaby być skoordynowana z innymi wersjami językowymi Wikipedii. Jednakże jeszcze w czwartek w nocy, zaraz po założeniu strony głosowania dotyczącej ACTA, została ona skasowana. Następnie administratorzy polskojęzycznej Wikipedii usunęli stronę, na której miałaby odbyć się dyskusja w tej kwestii, ze względu na kilka wpisów najprawdopodobniej społeczności serwisu wykop.pl i obawę przed zalewem opinii osób spoza Wikipedii. W serwisie wykop.pl pojawiła się właśnie kwestia dotycząca strajku polskiej Wikipedii, która została ""wykopana"" w krótkim czasie przez ponad 500 osób. Ponownie strona prezentująca krótkie omówienie ACTA z komunikatem zapraszającym do dyskusji pojawiła się w Wikipedii w sobotę po południu. W niedzielę rzecznik Wikimedia Polska, o czym poinformowała Gazeta Prawna, powiedział, że protesty powinny być robione w sposób cywilizowany, nie poprzez atakowanie:

W czwartek na stronie Ministerstwa Administracji i Cyfryzacji pojawiła się informacja o prośbie ministra Michała Boniego, aby przedyskutować kwestię podpisania porozumienia ACTA:

W niedzielę rano rzecznik rządu, Paweł Graś, powiedział dla radia ZET, że kwestia podpisania ACTA nie jest jeszcze przesądzona. Wydał też opinię na temat niedziałających stron rządowych:

Po jego wypowiedzi, przed godziną 12 strona przestała działać strona Pawła Grasia: www.pawelgras.pl. Znajdował się na niej komunikat ""500 - Internal Server Error"". W kolejnych godzinach nie można było zobaczyć m.in. treści stron: prezydent.pl, cert.gov.pl, mon.gov.pl. Przed godziną 14:00 na Facebooku 200 000 osób wspierało akcję:""Nie dla ACTA - nie zgadzam się na podpisanie umowy przez Polskę"".

O godzinie 15 strona abw.gov.pl stała się niedostępna. Około godziny 16 znacznie został utrudniony dostęp do strony ms.gov.pl, potem strona stała się całkowicie niedostępna.

Wieczorem na oficjalnym Tweeterze Anonymous poinformowali, że posiadają pliki kompromitujące obecny rząd Polski. Grożą opublikowaniem ich, jeśli ACTA wejdzie w życie.

Od soboty nie działa też popularna strona prawnika zajmującego się prawem autorskim w internecie, Piotra Waglowskiego. W polskiej Wikipedii w sobotę na stronę dotyczącą ACTA było ponad 180 000 wejść, gdy na stronę dotyczącą Stop Online Piracy Act w dniu blokady wersji anglojęzycznej, 19 stycznia, weszło poniżej 40 000 internautów.

Zaistniałą sytuację komentowali politycy opozycyjni wobec rządu, Marek Siwiec z SLD oraz Jacek Kurski z PiS, opiniując ją jako niechęć PO do współdziałania z obywatelami, używając takich określeń jak ""konspiracja"" czy ""stosowanie tylnych drzwi"". W mediach pojawiały się także informacje o tym, że prezydent RP może wprowadzić stan wojenny w wypadku cyberataku.

Piotr Waglowski, mimo, że jego strona przestała działać, także podkreśla, że techniczna niemożność dotarcia do stron internetowych wynika z przeciążenia. Na swoim profilu w Facebooku poinformował, że pod wpływem naporów telefonów wyłączył swoją komórkę, a dziennikarzy poprosił, aby dzwonili do polityków."
train,"2008-11-12: Czy więzienie w Guantanamo zostanie zamknięte?

""Washington Post"" twierdzi, iż nowa waszyngtońska administracja przyspieszy likwidację więzienia na Kubie. To jasny sygnał, że Barack Obama chce zerwać z polityką George'a Busha.

Po zaprzysiężeniu Obamy jego urzędnicy maja zamiar sprawdzić akta więźniów z Guantanamo. ""Na 250 osób przebywających w Guantanamo około 60 może być uwolnionych lub przeniesionych, a tylko 80 może stanąć przed sądem"" – twierdzi Washington Post przytaczając słowa anonimowego eksperta. W ten sposób Obama chce przyśpieszyć prace nad zamknięciem więzienia. 

Według ""Washington Post"" szkody dla interesów i wizerunku USA wyrządzone przez politykę Busha są zbyt duże, by kontynuować jego praktyki, dlatego nie wiadomo, jak Obama rozwiąże problem innych podejrzanych o terroryzm."
train,"2006-04-01: Holandia otwiera rynek pracy dla Polaków w roku 2007

1 stycznia 2007 roku Holandia otwiera swój rynek pracy. Możliwość znalezienia pracy będą mieli obywatele państw z Europy środkowo-wschodniej należących od 2004 roku do UE.

Główną przyczyną otwarcia rynków pracy jest zapotrzebowanie na pracowników. Ponadto rząd nie chciał doprowadzić do powstania ""szarej strefy"", która poprzez blokowanie dostępu do rynku pracy mogłaby się rozwinąć. Zapowiedziano także wprowadzenie przepisów, które uniemożliwią powstanie nieuczciwej konkurencji."
train,"2006-11-13: F-16 dla Polski, S-300 dla Białorusi

Agencja Itar-Tass, powołując się na źródła w sztabie sojuszu obrony przeciwlotniczej działającym przy Wspólnocie Niepodległych Państw, poinformowała, że w odpowiedzi na dostarczenie Polsce przez USA samolotów F-16, Rosja wysłała do Białorusi cztery zestawy przeciwlotnicze i przeciwrakietowe S-300, będące odpowiednikiem amerykańskiego zestawu Patriot. Prawdopodobnie są już one w gotowości bojowej."
train,"V Sieradzka Konferencja Kosmiczna odbyła się w dniach 8-9 października 2014 r.

W dniach 8 i 9 października 2014 w Sieradzu odbyła się coroczna, V Sieradzka Konferencja Kosmiczna pn. „Dziedzictwo Arego Sternfelda. Astronomia z Kosmosu”. Organizatorami byli: Centrum Badań Kosmicznych Polskiej Akademii Nauk w Warszawie, Centrum Astronomiczne im. Mikołaja Kopernika PAN, Urząd Marszałkowski w Łodzi, Starosta sieradzki, Prezydent miasta Sieradza. Kuratorium Oświaty w Łodzi, delegatura w Sieradzu, Sieradzkie Centrum Kultury i Muzeum Okręgowe w Sieradzu. Konferencja zorganizowana została pod patronatem wicemarszałka Sejmu RP Jerzego Wenderlicha i Parlamentarnej Grupy ds. Przestrzeni Kosmicznej.

Sieradzkie Konferencje Kosmiczne mają na celu przybliżyć idee i dorobek naukowy radzieckiego teoretyka kosmonautyki „Nawigatora kosmicznych tras”, pracującego 45 lat w Moskwie Arego Sternfelda, urodzonego 14 maja 1905 r. w Sieradzu. Studia ukończył w Nancy we Francji uzyskując dyplom inżyniera mechanika. Dzieło jego życia „""Wstęp do kosmonautyki""” pisane było w Łodzi w latach 1932-33 po francusku, a wydane w Moskwie w 1937 r. w języku rosyjskim. Zresztą II wydanie w 1974 r. też było w języku rosyjskim, i nigdy nie zostało przełożone na jakikolwiek inny język, szczególnie na język polski, mimo polskiego rodowodu książki.
Ponadto napisał kilkanaście innych publikacji w języku rosyjskim, przetłumaczonych na 36 języków, wydanych w 80 wydaniach, w 39 krajach, na 5 kontynentach. Tylko książka ""„Śladami kosmonautycznych koncepcji z lat 1929-1936”"" nigdy nie została przełożona na żaden język obcy. Zmarł 4 lipca 1980 r. w Moskwie, został pochowany na Cmentarzu Nowodziewiczym, gdzie spoczywają ludzie zasłużeni dla Rosji.

Dwudniowa ""Konferencja"", zorganizowana została w Sieradzu po raz 5. W pierwszym dniu rozpoczęła się otwarciem wystawy filatelistycznej „Kosmos – 8”, po raz pierwszy po kilkuletniej przerwie. Na wystawie w Klubie 15. Sieradzkiej Brygady Wsparcia Dowodzenia przy ul. H. Sienkiewicza 6 wystawcy - Marian Frajtak i Wacław Osicki - pokazali swoje zbiory ""„Astronomia z Kosmosu""” korespondujące z tematyką V Sieradzkiej Konferencji Kosmicznej. Tematyka znaczków pocztowych i kart pocztowych była związana z Kopernikiem, astronomią, lotami kosmicznymi astronautów amerykańskich i rosyjskich, a także z lotem Polaka Mirosława Hermaszewskiego. Wśród kart pocztowych na planszach obydwu wystawców można było zobaczyć 3 karty z 2005 r. wydane przez Rejonowy Urząd Poczty w Sieradzu z portretami Arego Sternfelda w 100-lecie jego urodzin, a także 2 karty pocztowe wydane z tej samej okazji przez Dyrekcję Okręgu Poczty w Łodzi zaprojektowane przez Waszego wikireportera Mirosława Zbigniewa Wojalskiego. Wystawa będzie czynna do 31 października 2014 r.

Następnie w Muzeum Okręgowym w Sieradzu przy ul. Dominikańskiej 2 Dyrektor Muzeum Jerzy Kowalski w towarzystwie Starosty sieradzkiego Dariusza Olejnika i Prezydenta miasta Sieradza Jacka Walczaka otworzył I dzień ""Konferencji"" poświęcony tematyce sternfeldowskiej z licznym udziałem rodziny uczonego: starsza córka Maja Sternfeld z mężem Michaiłem Dobkinem i wnuczką Iriną Sadovski, młodsza córka Elwira Berman-Sternfeld z mężem Aleksandrem Bermanem i wnukiem Iljuszą Bermanem. W imieniu rodziny Arego Sternfelda przywitała wszystkich uczestników Konferencji Irina Sadovski z Paryża, wnuczka uczonego.

W obradach brał udział także Marszałek Województwa Łódzkiego Witold Stępień.

Pod przewodnictwem prof. dr hab. Zbigniewa Kłosa z Centrum Badań Kosmicznych PAN rozpoczęły się obrady I dnia.

Z powodów rodzinnych nie dojechał pierwszy prelegent dr Jerzy Nawrocki z CBK PAN, który miał wygłosić referat ""„Idee sternfeldowskie – niewykorzystana szansa Polski i Francji”"".

Natomiast dr Stella Morozowa, opiekunka zbiorów „sternfeldianów” w Muzeum Politechnicznym w Moskwie, przedstawiła referat nt. ""„Życie i praca naukowa Arego Sternfelda – ekspozycja w Muzeum Politechnicznym w Moskwie”"". W tłumaczeniu referatu na język polski pomagał prof. Alexey Pamyatnykh.

Do następnego referatu ""„Wydania prac Arego Sternfelda w świecie”"" wstęp wygłosiła po polsku (tłumaczenia z języka oryginału na język polski dokonał Wasz wikireporter M Z Wojalski) Elwira Sternfeld, córka Arego Sternfelda, a o ciąg dalszy poprosiła swoją przyjaciółkę Zofię Radzikowską. Prelekcji towarzyszyło 21 przezroczy, ilustrujących dzieje różnych książek Arego Sternfelda i ich przekładów na czele ze ""„Wstępem do kosmonautyki”"". Referat będzie wydany drukiem w niewielkim bibliofilskim nakładzie.
Następnie zebrani obejrzeli ponad godzinny film o życiu i działalności zrealizowany przez Dariusza Bargieła, oparty m.in. na wielu dotychczas nieznanych zdjęciach archiwalnych i współczesnych tych miejsc, w których żył i pracował Ary Sternfeld. Autorami scenariusza byli Dariusz Bargieł i Mirosław Zbigniew Wojalski, który również był lektorem w filmie.

Jacek Walczak Prezydent miasta Sieradza w oparciu o film przypomniał jak Ary Sternfeld promował Sieradz, ziemię sieradzką, Łódź i Polskę w świecie.

Następnie zebrani wzięli udział w otwarciu przygotowanej przez zespół Muzeum Okręgowego w Sieradzu (w składzie Jerzy Kowalski, Anna Piestrzeniewicz, Tomasz Gibki, oprawa plastyczna Karolina Antczak) wystawie ""„Z Sieradza do gwiazd. Od idei szternfeldowskich do osiągnięć współczesnej kosmonautyki”"". W ramach wystawy oprócz plansz można było obejrzeć m.in. skafandry kosmonautów a także model pierwszych polskich satelitów „Lem” i „Heweliusz” o rozmiarach 20x20x20cm.

Odbył się również pokaz łazika marsjańskiego zaprojektowanego i wykonanego przez 7 studentów Politechniki Białostockiej, którego działanie prezentował student Michał Grześ, urodzony blisko Sieradza, bo w Łasku. Łazik marsjański zdobył I nagrodę w konkursie University Rover Challanger w wyniku czterech zwycięskich konkurencji w trudnych warunkach na pustyni Utach w USA. Rok wcześniej ten sam zespół zdobył też w USA też pierwszą nagrodę za innego łazika kosmicznego.
Na zakończenie dnia w Teatrze Miejskim uczestnicy Konferencji i sieradzanie wysłuchali koncertu perkusyjnego ""„Kosmiczne wibracje”"" w wykonaniu Pawła Krasińskiego na instrumentach perkusyjnych i Katarzyny Antoniak na fortepianie.

Drugiego dnia obrad naukowcy
przybliżali piękno astronomii i jej praktyczne zastosowania obecnej na sali młodzieży, namawiając, aby niektórzy, ci najbardziej zainteresowani wybierali zawody związane z astronomią i kosmonautyką, bo mają one dużą przyszłość.

Szczególnie po powołaniu przez Polskę 25 lipca 2014 r. Polskiej Agencji Kosmicznej „POLSA” (posługującej się nazwą angielską Polish Space Agency POLSA) członka Europejskiej Agencji Kosmicznej.

Także znakomitym przykładem były omówione i pokazane zdjęcia i dane techniczne dwóch pierwszych polskich satelitów już znajdujących się na orbitach LEM i HEWELIUSZ, które mimo niewielkich rozmiarów (20x20x20cm) mają duże możliwości badawcze a skonstruowane zostały przez polskich naukowców i inżynierów.

W drugim dniu Konferencji, po przerwie, ogłoszono wyniki 2 konkursów dla młodzieży szkolnej ogłoszonych w 2014 r. przez Kuratorium Oświaty w Łodzi i Muzeum Okręgowe w Sieradzu.

Wyniki konkursu wiedzy kosmicznej dla młodzieży szkolnej pt. „Astronomia z pokładów satelitów – Projekt BRITE” w kategorii „Junior”:
I miejsce: Adrianna Felczerek z Gimnazjum nr 1 w Sieradzu,
II miejsce: Hubert Ceglarek z Gimnazjum nr 1 w Wieruszowie,
III miejsce: Marta Klimczak z Gimnazjum w Trębaczewie.
W kategorii Student Komisja nie przyznała żadnej nagrody, ale postanowiła wyróżnić Bartłomieja Ziętka z I LO w Sieradzu.
Wyniki konkursu plastycznego dla dzieci i młodzieży pn. „Polska w kosmosie za 5,10,15 lat”:
W kategorii Junior:
I miejsce Kinga Osiewicz z Gimnazjum w Wartkowicach,
II miejsce Wiktoria Tomaszek z Gimnazjum nr 1 w Wieruszowie,
III miejsce Wiktoria Furmańczyk z Gimnazjum nr 1 w Wieluniu.

Wyróżnienia: Olga Pruszyńska z Gimnazjum w Białej Rawskiej, Tomasz Tomalik z Gimnazjum nr 2 w Kępnie, Weronika Smug z Gimnazjum w Lututowie, Marcin Niciak z Gimnazjum w Burzeninie.

W kategorii Student:
I miejsce Natalia Laska z Zespołu Szkół nr 3 w Skierniewicach,
II miejsce Maciej Łyskawa z I LO w Wieluniu,
III miejsce Milena Świątek z Zespołu Szkół nr 2 w Wieluniu,
III (równorzędne) miejsce Klaudia Trębska z LO w Skierniewicach.
Wyróżnienie dla Jakuba Lewandowskiego z I LO w Koninie.

Organizatorzy podkreślili duże zaangażowanie uczestników w problematykę konkursów i wysoki poziom prac.

Na zakończenie obrad Konferencji uczestnicy znów obejrzeli pokaz możliwości łazika marsjańskiego.

Przed rozpoczęciem obrad zebrani wysłuchali arii „Śnić sen, najpiękniejszy ze snów…” z słynnego brodwayowskiego musicalu Mitcha Leigha „Człowiek z La Manchy”. Rzecz w oryginale dotyczy innych wydarzeń, historii błędnego rycerza Don Kichota z Manchy, jednej z najpiękniejszych legend, ale to również jedna z najbardziej wzruszających opowieści o marzeniach i rzeczywistości, doskonale pasująca do życia i działalności bohatera ""Sieradzkich Konferencji"", Arego Sternfelda.

Człowiek z La Manchy (fragmenty)

""Śnić sen, najpiękniejszy ze snów""
""Iść w bój, w imię cierpień i krzywd""

""I nieść ciężar swój ponad siły"",

""Iść tam, gdzie nie dotarłby nikt.""

""Iść wciąż, aby sięgnąć do gwiazd.""
""To jest mój cel - dosięgnąć chcę gwiazd,""

""Choć tak beznadziejnie daleki ich blask.""

""I nasz świat lepszy stanie się, niż""

""Dawniej był,"" (...)

""I ten, co ślubował niezłomnie""

""Wciąż iść, aby sięgnąć do gwiazd!""

Fotorelacja."
train,"2010-11-02: 4. warsztaty wikipedystów ""GDJ"" odbędą się w najbliższy weekend pod Warszawą

W Jabłonnie pod Warszawą w dniach 5-7 listopada odbędą się po raz czwarty warsztaty wikipedystów. Impreza ""Gdzie? Dokąd? Jak?"" zapoczątkowana przez jednego z ojców polskojęzycznej Wikipedii, Krzysztofa Jasiutowicza tym razem połączona zostanie z warsztatem prawnym.

Dotychczasowe warsztaty GDJ odbywały się w okolicach dnia urodzin polskojęzycznej Wikipedii, który przypada na 26 września. W tym roku, ze względu na światowy zlot twórców projektów Wikimedia - Wikimanii, społeczność przygotowania do warsztatów rozpoczęła wczesną jesienią i dlatego też sama impreza wypadła na początku listopada. Merytoryczna część imprezy będzie odbywała się od 9.30 w sobotę do 13.00 w niedzielę. Wśród zapowiedzianych w programie zagadnień znalazły się m.in.: pytania do prawników dot. prawa autorskiego, kwestie związane ze zmniejszającą się liczbą nowicjuszy, problemy odnoszące się do nadawania uprawnień administracyjnych czy też problemy z wyróżnianiem haseł. 



Program warsztatów.

Wstęp na warsztaty jest bezpłatny. Miejscem konferencji jest Dom Zjazdów i Konferencji PAN, Pałac w Jabłonnie, ul. Modlińska 105."
train,"2007-07-02: Gilowska skróci poselskie wakacje?

Wicepremier Zyta Gilowska chce, aby posłowie jeszcze przed wakacjami poselskimi zajęli się pilnym projektem ustawy o finansach publicznych.

Formalnie ostatnie posiedzenie Sejmu przed wakacjami zaplanowane jest na 6 lipca. Tegoroczny urlop poselski będzie trwać 46 dni (do 22 sierpnia). Minister Gilowska chce skrócić go o co najmniej 4 dni.

""Jeśli w poniedziałek wpłynie do Sejmu projekt ustawy o finansach publicznych, zwołam dodatkowe posiedzenie. Zacznie się ono 10 lipca"" - potwierdza marszałek Sejmu Ludwik Dorn.

Projekt ustawy o finansach publicznych zakłada on m.in. likwidację trzech tysięcy zakładów budżetowych oraz tysiąca gospodarstw pomocniczych. W rezultacie, w ciągu dwóch lat, budżet państwa może zaoszczędzić nawet 10 mld zł. 

""Jawność finansów publicznych to najskuteczniejszy sposób walki z bałaganem, marnotrawstwem, korupcją, bezmyślnością i niedołęstwem"" - tłumaczy Zyta Gilowska."
train,"Wybory 2011: według sondaży PO otrzymała 39,6% głosów a PiS 30,1%

Według wstępnych sondaży Ośrodka Badania Opinii Publicznej wybory do sejmu wygrała Platforma Obywatelska, na którą głosowało ponad 39,6% obywateli biorących w nich udział. Rozkład głosów pozostałych wyborców biorących udział w sondażu wyglądał następująco:

Dla kanału Polsat News sondaż przygotowany przez Homo Homini wyglądał następująco (ponieważ różne media podawały różne wartości dla tego sondażu – Onet, Dziennik czy RMF wyższe dla PO, a Gazeta Prawna, Wprost, gazeta.pl niższe – w nawiasach podane są alternatywne liczby):

O godzinie 18.00 frekwencja wyborcza wynosiła 39,65%.

Po ogłoszeniu wyników Jarosław Kaczyński powiedział, że jego ugrupowanie nie będzie zmieniać kierunku, ponieważ Polska potrzebuje zmian. ""Przyjdzie taki dzień, że będziemy mieli w Polsce Budapeszt"". W 2010 roku węgierska centroprawica zdobyła 57% głosów.

W tym roku w wyborach do sejmu na 3 972 kandydujących mężczyzn przypadały kandydujące 3 063 kobiety. W wyborach do senatu przewaga mężczyzn była znacznie wyższa: 430: 70.

Porównanie wstępnych sondaży i wyników wyborów w roku 2007.

W roku 2007 wstępne sondaże oraz ostateczne wyniki wyborów podane przez Państwową Komisję Wyborczą wyglądały następująco:"
train,"Zmarł reżyser ""07 zgłoś się""

W sobotę 17 grudnia w Warszawie zmarł polski reżyser Krzysztof Szmagier, twórca popularnego serialu kryminalnego 07 zgłoś się. Reżyserował także filmy: Operacja V-2 oraz Przygody psa Cywila. Miał 76 lat."
train,"2005-03-17: Czy Marek Belka przejdzie do Partii Demokratycznej 5 maja?

Od samego rana trwają spekulacje o tym, czy premier Marek Belka przejdzie do Partii Demokratycznej. Jak się dowiedzieliśmy, Marek Belka ma wziąć udział w kongresie założycielskim Partii Demokratycznej 17 i 18 kwietnia, a 5 maja, zaraz po dymisji rządu, ma przystąpić do partii Frasyniuka i Hausnera.

Jeden z liderów SLD, chcący pozostać anonimowy, powiedział Informacyjnej Agencji Radiowej, że Aleksander Kwaśniewski nie przyjmie dymisji rządu Marka Belki 5 maja albo powoła go ponownie na stanowisko tymczasowe. Jeżeli to prawda, może dojść do sytuacji, kiedy to opozycyjny premier będzie kierował rządem do czasu powołania nowego. Mimo wszystko premier zapewnił, że poda się do dymisji.

Tymczasem Jacek Zdrojewski, członek zarządu SLD, nie wykluczył, że SLD opowie się za samorozwiązaniem Sejmu. Głosowanie nad tym ma się także odbyć 5 maja."
train,"2007-10-10: Kwaśniewski mimo choroby nie zrezygnuje z udziału w kampanii wyborczej LiD

Aleksander Kwaśniewski nie zrezygnuje z udziału w kampanii wyborczej LiD mimo - jak twierdzi - choroby tropikalnej.

""Wykonuję swoje zobowiązania w kampanii wyborczej i mam nadzieję, że pomagam. Jeśli chodzi o stan ducha, czy zdrowia to mogę powiedzieć, że od kilku miesięcy używam silnych środków medycznych, to wynika z dolegliwości jakich nabawiłem się w czasie pobytu na Filipinach. Wymagają one takiego radykalnego leczenia i tyle. Czasami człowiek czuje się lepiej czasami gorzej"" – tak były prezydent tłumaczył niedyspozycję na konwencji w Szczecinie (9 października 2007). Nie chciał jednak ujawnić nazwy choroby. Niektóre media sugerowały, że były prezydent był pijany.

Rzeczpospolita zleciła firmie GfK Polonia wykonanie sondażu, z którego wynika, że zachowanie Aleksandra Kwaśniewskiego w Szczecinie może wpłynąć negatywnie na wynik wyborów. Sondaż telefoniczny przeprowadzono 10 października na grupie 500 osób.

Na pytanie: ""Czy zachowanie Aleksandra Kwaśniewskiego wpłynie na wynik wyborczy LiD?"" ankietowani odpowiedzieli:

Mimo, iż tak sądzi ponad połowa pytanych to politycy LiD nie biorą tego na poważnie.

""Ten sondaż nie odzwierciedla sytuacji, bo pan prezydent nie był we wtorek pijany. W związku z tym nie może to wpłynąć na wynik wyborczy"" – powiedział Grzegorz Napieralski.

""To, czy te drobne incydenty wpłyną na nasz wynik, okaże się dopiero przy urnach. Na pewno nie zrezygnujemy z wykorzystywania prezydenta Kwaśniewskiego w kampanii"" – powiedział Waldemar Dubaniowski. 

""Ja bym powiedział Aleksandrowi Kwaśniewskiemu tak: ""Panie prezydencie, proszę bardziej się pilnować, bo jest pan przedmiotem powszechnego zainteresowania"""" - powiedział Leszek Miller komentując zachowanie Kwaśniewskiego na konwencji wyborczej w Szczecinie. ""Byłem z nim w Charkowie, gdzie była podobna sytuacja. Do dzisiaj pamiętam tamte wydarzenia, twarze rodzin katyńskich, które nam towarzyszyły. Wtedy autentycznie się wstydziłem za polskiego prezydenta i nie chciałbym się dalej wstydzić, bo dobrze życzę prezydentowi. A jeżeli nie on, to jego otoczenie powinno sobie dać z tym radę, bo kolejne takie zdjęcia przecież dezawuują nie tylko Aleksandra Kwaśniewskiego, dezawuują również ten urząd, który jeszcze niedawno pełnił"" - dodał."
train,"2009-04-01: „Polska”: CIA zakładało, że zamach na Jana Pawła II został przeprowadzony z inspiracji ZSRR

opublikowała wczoraj artykuł, w którym donosi, że zamachu na Jana Pawła II dokonano z inspiracji Związku Radzieckiego. Jak twierdzi dziennik, wynika to z odtajnionych przez CIA dokumentów, do których dotarła redakcja.

Z dokumentów zawierających wnioski ze śledztwa CIA ws. zamachu z 1981 r. (39 stron), na które powołuje się dziennik wynika, że Stany Zjednoczone niecały rok po majowym zamachu zakładały, iż został on przeprowadzony z inspiracji ZSRR – amerykańskie władze miały uznać w grudniu 1982 r. za najbardziej prawdopodobną wersję, według której zamach na papieża przeprowadził bułgarski wywiad wojskowy inspirowany przez Związek Radziecki.

Raport CIA z maja 1985 r. stwierdził wręcz, że """"bułgarski wywiad wojskowy przeprowadził zamach na żądanie wojska sowieckiego"""". Odtajnione dokumenty były znane jedynie amerykańskiemu prezydentowi oraz sześciu innym osobom z najwyższych szczebli władz USA (wiceprezydentowi, doradcy ds. bezpieczeństwa narodowego, sekretarzowi obrony, szefowi CIA i jego zastępcy, dyrektorowi CIA ds. operacji oraz szefowi Prezydenckiego Zespołu Doradców ds. Polityki Zagranicznej – ""PFIAB"").

Do zamachu na Jana Pawła II doszło 13 maja 1981 r. na Placu św. Piotra w Rzymie. Do papieża strzelał turek Mehmet Ali Ağca, w wyniku czego Ojciec Święty został ciężko ranny.

W służbie dezinformacji.

Autor artykułu – Tomasz Pompowski opisuje sprawę w następujący sposób:
Pompowski przytacza przykład radzieckiego dziennikarza Jony Andronowa, który według amerykańskich dokumentów był agentem KGB. To on, według amerykańskich dokumentów, rozpowszechniał w toku włoskiego śledztwa wątek dotyczący udziału Szarych Wilków w zamachu na papieża. Materiały udostępnione przez Andronowa (publikowane w czasopiśmie """"Literaturnaja Gazeta"""") były wówczas dla dziennikarzy zagranicznych źródłem, na podstawie którego opierali oni swoje relacje.

Sprawy (nie)tajne.

Wśród odtajnionych materiałów, na które powołuje się „Polska” znalazły się następujące dokumenty:

Znaczenie owych dokumentów podkreśla historyk IPN Marek Lasota, autor książki """"Donos na papieża"""":
Według """"Raportu opartego na dokumentach dostępnych CIA na temat próby zabójstwa papieża Jana Pawła II"""", który napisano po zakończeniu prac zespołu śledczego ""Papal Task Force"", motywem zamachu, było zaniepokojenie Moskwy działaniami papieża w latach 1978-1981:
W kolejnym dokumencie – w raporcie zatytułowanym """"Status śledztwa w sprawie próby zamordowania papieża Jana Pawła II"""" sugerowano, że Agca byłby dla Kremla """"zbyt ryzykownym instrumentem"""", jednocześnie przy tym zaznaczając, iż mógł on """"dokonać zamachu na własną rękę, działając bez wiedzy innych stron"""".

W grudniu 1982 r. CIA przygotowało dziewięć memorandów. Wysunięto hipotezę dotyczącą związków Agcy ze służbami specjalnymi, którą podważali niektórzy członkowie ówczesnego rządu włoskiego. W kwietniu 1985 r. analitycy CIA napisali w kolejnym tajnym dokumencie:
W następnym miesiącu pojawił się najobszerniejszy z raportów, w którym bezpośrednio stwierdzono, że """"bułgarski wywiad wojskowy przeprowadził zamach na żądanie wojska sowieckiego"""". Raport ten zakończono następującymi słowami, które przytacza „Polska”:
Ostateczne wyniki śledztwa wiceszef CIA Robert Gates zawarł w następujących słowach jednego z listów:
Autor publikacji w „Polsce” kończy artykuł następującymi słowami:
Reakcje na artykuł.

Wczorajszy artykuł wywołał burzliwą i szeroką dyskusję w mediach oraz wśród polityków, jak również wśród internautów. Pojawiały się często różniące się opinie dotyczące spraw poruszonych przez red. Pompowskiego.

Głos licznie zabrali internauci. Jedni pozytywnie oceniali ustalenia dziennikarzy...

... a inni – przeciwnie:
Na temat zagadnień poruszonych przez redakcję „Polski” wypowiadali się także politycy – zarówno z lewej, jak i z prawej strony sceny politycznej. Większość uważa, że śledztwo powinien przejąć prokurator generalny.

Wiceprzewodniczący klubu parlamentarnego Platformy Obywatelskiej zaznacza, że """"sprawa nie dotyczy terytorium Rzeczypospolitej"""" – według niego odpowiednie resorty powinny zwrócić się do włoskich władz o wznowienie śledztwa.

Prezes Janusz Kurtyka zaznaczył w wywiadzie dla „Polski”, że śledztwo IPN w sprawie zamachu przyspiesza. Warto dodać, że dziennikarze tego dziennika nieoficjalnie dowiedzieli się, że """"prokuratorzy badają wątki dotyczące związków wywiadu wojskowego z zamachem na papieża""""."
train,"2007-11-17: Pierwsza Polka za sterami F-16

W dniu 15 listopada Agnieszka Rylik jako pierwsza Polka wykonała w 31 Bazie Lotniczej w Krzesinach prawie półtora godzinny lot samolotem F-16.

Swój lot odbyła po otrzymaniu od Dowódcy Sił Powietrznych zgody na jego wykonanie i prawie tygodniowych badaniach specjalistycznych w Wojskowym Instytucie Medycyny Lotniczej w Warszawie.

Lot rozpoczęła około godziny 13:00 razem ppłk pil. Dariuszem Malinowskim, który leciał w pierwszej kabinie samolotu o nr 4077. 

""To doświadczony pilot, który jako jeden z pierwszych przyleciał po przeszkoleniu z USA w roku 2006 do Polski, a na F-16 ""nalatał"" do tej pory setki godzin"" - powiedział o ppłk Malinowskim kapitan Waldemar Krzyżanowski, oficer prasowy bazy lotniczej w Poznaniu - Krzesinach.

Agnieszka Rylik - pierwsza kobieta jaka zasiadła za sterami polskiego Jastrzębia udowodniła, że również może latać z prędkością 2000 km/h wykonać samolotem bojowym „zwrot” czy „beczkę”, czy wytrzymać przeciążenia dochodzące do 9G.

Szczegóły całego lotu będzie można obejrzeć w niedzielę, w godzinach porannych na antenie telewizji TVN."
train,"2008-07-03: Międzynarodowe Spotkania Folklorystyczne 2008

W Lublinie rozpoczęły się XXIII Międzynarodowe Spotkania Folklorystyczne, które potrwają do 6 lipca. Przyjechało na nie 9 grup z różnych państw, a także kontynentów.

""Przywozimy folklor typowy dla Portoryko: taniec la bomba, wywodzący się z naszego dziedzictwa afrykańskiego oraz ludowego - pochodzącego z Hiszpanii, oraz la plena, łączący różne style"" - powiedział Ivan Nieves z zespołu Guarionex.

Kolorowa, głośna, roztańczona i radosna - taka była parada, która przeszła wczoraj ulicami Lublina.

Polscy i zagraniczni tancerze spotkali się na Placu Litewskim, skąd wraz z mieszańcami Lublina, tanecznym krokiem wyruszyli pod ratusz. Na Placu Łokietka pełen muzyki korowód przywitał zastępca prezydenta Włodzimierz Wysocki. Wszyscy wspólnie zainaugurowali festiwal pokazem w Muszli Koncertowej Ogrodu Saskiego."
train,"2007-09-25: „Rzeczpospolita”: Wałęsa wraca do polityki

Według ""Rzeczpospolitej"" były prezydent Lech Wałęsa w dniu wyborów parlamentarnych - 21 października - ma zamiar ogłosić tworzenie nowej formacji politycznej.

Z informacji do których dotarła gazeta wynika, że były prezydent będzie jedynie twarzą nowej partii, a motorem całego przedsięwzięcia ma być jego syn Jarosław, wspomagany przez Macieja Płażyńskiego.

Wałęsa częściowo potwierdził te pogłoski, mówiąc w sobotę na antenie Radia TOK FM, że jeżeli PiS ponownie wygra wybory, to on zaangażuje się w budowę nowej formacji politycznej.

Nieoficjalnie mówi się, że nowa formacja miałaby mieć charakter chadecki. Ze środowiskiem chadeckim Lech Wałęsa związany jest od czasu, gdy zakładał Chrześcijańską Demokrację III Rzeczypospolitej. Z tym samym środowiskiem powiązany jest także Maciej Płażyński.

Tymczasem Jarosław Wałęsa pytany przez ""Rzeczpospolitą"" o pomysł ojca twierdzi, że nie zna szczegółów tej inicjatywy. Sądzi jednak, że nie chodzi o partię polityczną a raczej o ruch społeczny."
train,"2005-12-03: Warszawa bierze pożyczkę Banku Rozwoju Rady Europy

Warszawski ratusz podpisał z Bankiem Rozwoju Rady Europy umowę pożyczkową opiewającą na 300 milionów złotych. Pieniądze mają zostać przeznaczone na inwestycje infrastrukturalne, a ich spłata ma być rozłożona na 25 lat.

Wiceprezydent Warszawy, Sławomir Skrzypek, powiedział dziennikarzom po podpisaniu umowy, że ""warunki kredytu są dla miasta bardzo korzystne, a kredyt udzielony jest bez zabezpieczeń"". Dodał też, że umowa daje bezpieczeństwo finansowe dla kolejnych inwestycji w mieście. Wiceprezydent nie chciał jednak powiedzieć, na jakie konkretnie inwestycje miasto przeznaczy te pieniądze.

Skrzypek jednocześnie uspokaja, że stolica ze swoim zadłużeniem na poziomie prawie 3 miliardów złotych jest w porównaniu z innymi miastami ""na bezpiecznym poziomie zadłużenia""."
train,"2008-07-21: Michael Willens i Michael Niesemann wystąpią w Auli Leopoldyńskiej

10 sierpnia 2008 r. o godzinie 18:00 w Auli Leopoldyńskiej Uniwersytetu Wrocławskiego wystąpi dwóch artystów związanych z zespołem Die Kölner Akademie.

Wrocławską Orkiestrę Kameralną Leopoldiunum poprowadzi Michael Willens, absolwent Juilliard Music School w Nowym Jorku, dyrektor Kölner Akademie, laureat wielu nagród zarówno w dziedzinie muzyki dawnej jak i nowo odkrytych dzieł.

Partię solową na saksofonie w koncercie Glazunowa zagra Michael Niesemann. Artysta jest jednym ze znanych wykonawców muzyki barokowej na instrumentach historycznych. Oprócz tego w jego repertuarze znajdują się też utwory jazzowe i współczesne na obój i saksofon.
Współpracuje on z zespołem Musica Antiqua Kőln, a także z L’Archi Budelli, Academy of Ancient Music oraz Ensemble Kőln fűr Neue Musik.

W programie koncertu:

Bilety na koncert w cenie 25 zł i 15 zł sprzedawane będą w kasie Filharmonii Wrocławskiej lub godzinę przed koncertem w Auli Leopoldyńskiej."
train,"2010-04-10: Samolot prezydencki rozbił się pod lotniskiem w Smoleńsku, zginęli wszyscy pasażerowie

Samolot Tu-154 rozbił się przy lądowaniu na lotnisku w Smoleńsku, w Rosji. Na pokładzie znajdowała się prezydencka para oraz reszta delegacji z Polski, lecącej na uroczystości obchodu siedemdziesiątej rocznicy zbrodni katyńskiej. Nikt nie przeżył lądowania.

Maszyna TU-154 próbowała podejść do lądowania w gęstej mgle. Nie udało jej się usiąść na pasie. Piloci przyspieszyli i chwilę później kontakt z maszyną się urwał. Rozległ się ryk silników i wybuch – relacjonuje TVN24.pl. Kontroler lotów radził pilotowi samolotu prezydenta, by ten ze względu na mgłę lądował w Mińsku. Samolot czterokrotnie podchodził do lądowania. Rozbił się o godz. 8:56 czasu polskiego (10:56 czasu lokalnego).

""Nikt nie przeżył katastrofy prezydenckiego samolotu"" – powiedział gubernator obwodu smoleńskiego, jak podaje rosyjskie ministerstwo do spraw sytuacji nadzwyczajnych.

Prócz prezydenckiej pary wraz z Lechem Kaczyńskim w Katyniu mieli być ostatni prezydent RP na uchodźstwie Ryszard Kaczorowski, prezes IPN Janusz Kurtyka, biskup polowy Wojska Polskiego generał dywizji Tadeusz Płoski, prawosławny ordynariusz Wojska Polskiego biskup i generał brygady Miron Chodakowski oraz sekretarz Rady Ochrony Pamięci Walk i Męczeństwa Andrzej Przewoźnik, a także szef NBP Sławomir Skrzypek – podaje Gazeta.pl.

Prezydent Rosji Dmitrij Miedwiediew powołał specjalną komisję do zbadania przyczyn katastrofy polskiego samolotu. Będzie jej przewodniczył premier Rosji Władimir Putin. Dmitrij Miedwiediew wysłał także na miejsce wypadku ministra do spraw nadzwyczajnych Siergieja Szojgu – podaje RMF24.pl.

Premier Polski Donald Tusk zwołał nadzwyczajne posiedzenie Rady Ministrów. On i kilku innych ministrów są właśnie w drodze do Warszawy.

O godzinie 12:00 zabrzmiał Dzwon Zygmunta, obwieszczając największą tragedię narodową w historii III Rzeczpospolitej.

Po tragedii.

Zgodnie z art.131 Konstytucji RP władzę tj. obowiązki głowy państwa w Polsce, do czasu przyspieszonych wyborów (mających się odbyć jeszcze w czerwcu 2010) obejmie Marszałek Sejmu Bronisław Komorowski.

Ogłoszenie Żałoby Narodowej. Zgodnie z art. 128 ust. 2 Konstytucji RP – wybory powinny zostać przeprowadzone między 19 września a 3 października 2010. Jednak z uwagi na katastrofę, zostaną przyspieszone wybory prezydenckie."
train,"2007-10-08: UPR chce wdrożyć angielski system ubezpieczeń

Unia Polityki Realnej chce wprowadzić w Polsce angielski system ubezpieczeń. W Anglii tygodniowa składka ZUS dla osób prowadzących własną działalność gospodarczą w formie samozatrudnienia wynosi 2,10 funta. Rocznie daje to sumę ok. 100 funtów – niespełna 550 zł, czyli mniej niż miesięczna składka w Polsce.

""Trzeba zrobić w Polsce wszystko, aby system ubezpieczeń społecznych zmierzał w stronę systemu angielskiego. Składka ZUS dla osoby samozatrudniającej się w Anglii wynosi w przeliczeniu na złotówki 40 zł W skali roku jest to 500 zł, czyli dużo mniej niż w Polsce, gdzie miesięczna składka ZUS, to wydatek 800 zł"" – przekonywał na konferencji prasowej w Sejmie prezes UPR Wojciech Popiela. Jego zdaniem Polacy wyjeżdżają do Anglii, bo tam mogą pracować i bogacić się: ""W rankingu wolności gospodarczej Wielka Brytania jest na 6. miejscu, a Polska na 87.""

""Jeżeli PO myśli, żeby zmienić coś w Polsce na lepsze, powinna poprzeć nasze rozwiązania, czyli likwidację podatku dochodowego i zmierzanie w kierunku tego, żeby osoba podejmująca działalność gospodarczą, nie była rujnowana przez budżet"" – dodał Popiela. 

LPR, UPR oraz Prawica Rzeczpospolitej kandydują w wyborach parlamentarnych z list komitetu wyborczego Ligi Polskich Rodzin. 8 października ugrupowanie zaprezentowało oficjalnie internetowy serwis wyborczy, gdzie na bieżąco będą prezentowane relacje z działań partii. ""Komitet wyborczy LPR uważa, że przekaz kierowany do ludzi młodych jest bardzo istotny. Poparcie internautów jest ważne"" - powiedział Popiela."
train,"2006-12-02: LPR chce, by w każdym samochodzie był alkomat

Posłowie LPR przedstawili ostatnio nowy pomysł wyposażenia każdego samochodu w alkomat motywując to tym, że dzięki temu ma być mniej pijanych kierowców na drogach. Arnold Masin z LPR tłumaczy, że wielu kierowców nie usiadłoby za kółkiem po wypiciu alkoholu. """"Poza tym przed sądem nie mogliby się już tłumaczyć, że nie wiedzieli, iż są pijani"""" dodaje. Rodzi się pytanie, co ma przymusić kierowców do dmuchania w alkomat i co ma ich powstrzymać jazdą nawet jak stwierdzą, że są pijani. """"Piłeś ? Nie jedź"""" – wszelkiego rodzaju akcje policyjne, reklamowe nie są w stanie powstrzymać przed jazdą po pijanemu, i nie zrobi tego obowiązkowe posiadanie alkomatu. ""Czy to kolejny sposób aby wyciągnąć z podatnika pieniądze? A przede wszystkim, kto na tym zarobi?"" - pytają dziennikarze serwisu e-polityka.pl"
train,"Startuje system płatności mobilnych Blik

Startuje nowy system płatności mobilnych w Polsce. Dzięki współpracy sześciu banków, użytkownicy telefonów mogą korzystać z płatności mobilnych w sklepach internetowych, tradycyjnych punktach sprzedaży oraz podczas wypłaty pieniędzy z bankomatów.

Polski Standard Płatności udostępnia bezpłatną aplikacje o nazwie Blik. Jej działanie opiera się na generowaniu jednorazowych, sześciocyfrowych kodów, ważnych przez 2 minuty. Kody Blik wprowadza się na ekranie terminala, bankomatu lub stronie internetowej. Każda transakcja powyżej 50 zł jest autoryzowana dodatkowo kodem PIN.

Z aplikacji mogą korzystać klienci Alior Banku, Banku Millennium, Banku Zachodniego WBK, ING Banku Śląskiego, mBanku, PKO Banku Polskiego i Inteligo.

Po raz pierwszy w Polsce z płatności mobilnych mogą korzystać wszyscy użytkownicy smartfonów – bez względu na model, operatora sieci czy system operacyjny."
train,"2010-07-03: Open'er 2010: „masywny atak” społecznego zaangażowania – drugi dzień imprezy

Open'era dzień drugi. Za nami występy Massive Attack, Grace Jones, Empire of the Sun, Klaxons oraz wielu innych. Społecznie zaangażowani muzycy, ikona stylu we wielu odsłonach i – jak zawsze – połączenie tradycji alternatywnego rocka z najmodniejszymi grupami sceny indie.

A dziś? Chwila przerwy od festiwalowego zgiełku w centrum Gdyni. „Nie musisz jeździć po świecie, świat przyjechał do Ciebie” – wielki banner reklamowy promuje imprezę. Rzeczywiście, informacja na bannerze jest zgodna z rzeczywistością. Przechadzając się ulicami Gdyni łatwo sobie zdać sprawę z międzynarodowego charakteru eventu – słysząc wielojęzyczne rozmowy i widząc, że co trzecia mijana osoba ma na nadgarstku specjalną festiwalową opaskę. Od atmosfery Open'era nie da się w Gdyni uciec, a „przerwa od festiwalowego zgiełku” okazuje się jedynie przerwą pobytu na terenie festiwalu. Gdynia żyje tym festiwalem – jest, jak pisze dzisiejszy „Dziennik Bałtycki”, muzyczną stolicą nie tylko Polski, ale całej Europy.

Wstęp na rockowo.

Polsko-szwedzki początek na Main Stage.

Kolejny dzień na Scenie Głównej rozpoczęła znana polskiej publiczności festiwalowej formacja Lao Che. Promowała ona swój najnowszy album ""„Prąd stały / Prąd zmienny”"" i zagwarantowała publice porządną dawkę alternatywnego rocka przekraczającego sztuczne granice stylistyki. Występ płockiej grupy stanowił wstęp do występu jednej z gwiazd piątkowego line-up'u na Main Stage.

Tym zespołem była to szwedzka grupa Mando Diao. „To obecnie jeden z bardziej znanych kontynentalnych zespołów rockowych, który odnosi też sukcesy na trudnym rynku brytyjskim” – zaznacza organizator.

Tent Stage i inne sceny nie śpią.

Publikę na Tent Stage rozgrzała południowoafrykańska formacja Die Antwood. Jak pisze organizator, zespół ten to najnowsze odkrycie „równocześnie wciągające i przerażające, niebezpieczne i uliczne, a miejscami ocierające się o popowy kicz”. Tworzą oni muzykę określaną jako „zef” – brzmienia z pogranicza hip-hopu, rave'u, electro i r'n'b. Następnie na scenie pojawił się Fox – polski producent muzyki elektronicznej i alternatywnej, na stałe współpracujący z Marią Peszek i Kayah. Zaprezentował open'erowej publiczności przebojową mieszankę elektroniki, dubstepu oraz syntetycznego popu.

Na World Stage pierwsi zaprezentowali się: łącząca beskidzki folklor górali i nowoczesne brzmienia formacja Psio Crew oraz Pablopavo i Ludziki z repertuarem w stylistyce reggae i raggamuffin. Gwiazdą wieczoru na tej scenie, była amerykańska grupa hip-hopowa Cypress Hill, która uznawana jest za jedną z najważniejszych i najpopularniejszych w swoim gatunku. Wystąpili oni na festiwalu po raz kolejny – wcześniej zawitali do Gdyni w 2006 r. Kalifornijska formacja ma na swoim koncie 18 milionów sprzedanych płyt, współpracę m.in. z Pearl Jam i Sonic Youth oraz szereg hitów, które przeszły już do klasyki rapu – przede wszystkim ""„Insane in the Brain”"", czy ""„What's Your Number”"". Na festiwalu zabrzmiały kawałki m.in. z jednego z najważniejszych albumów grupy – ""„Black Sunday”"", na które entuzjastycznie reagował zgromadzony pod sceną tłum.

Funkcjonowały, jak co dzień, mniejsze sceny – Young Talents Stage oraz Burn Beat Stage. Na pierwszej z nich zaprezentowały się polskie grupy: Klimt, 3moonboys, Let The Boy Decide i Soniamiki. W klubowym hangarze swoje umiejętności didżejskie prezentowali: Good Paul, Harper & Green Jesus oraz Novicky & Brat Mat.

Czas na head-line.

Największymi gwiazdami drugiego dnia festiwalu byli: Massive Attack i Empire of the Sun na Main Stage oraz Klaxons, Grace Jones i Pavement na Tent Stage.

Zmasowany atak ze społecznym przekazem.

Jedną z największych gwiazd całego tegorocznego Open'era była brytyjska formacja Massive Attack, która w piątkowy wieczór zagrała już po raz kolejny na polskim festiwalu. O znaczeniu zespołu i jego muzyce pisali organizatorzy: „Massive Attack stworzyli tak charakterystyczne i rozpoznawalne brzmienie, że żaden inny zespół grający muzykę elektroniczną nigdy nie osiągnął tak kultowego statusu jak oni”.

Jednak przed ich występem, w czasie przerwy między koncertami, na scenie pojawił się Mikołaj Ziółkowski, szef Alter Artu. Po raz kolejny podziękował publiczności i sponsorowi imprezy, a następnie zapowiedział nietypowy występ. Około godz. 21.40, tuż przed występem Massive Attack ze Sceny Głównej rozbrzmiały dźwięki muzyki Fryderyka Chopina w wykonaniu polskiego pianisty – Marka Drewnowskiego. Był to hołd oddany wybitnemu kompozytorowi w dwusetną rocznicę jego urodzin. Wśród utworów, które rozbrzmiały przed festiwalową publicznością, znalazł się m.in. mazurek – jak zaznaczył sam pianista, zagrał ten utwór, by podkreślić polskość twórczości Chopina.

Po tym nietypowym wstępie przyszedł czas na główną gwiazdę wieczoru – Massive Attack. Nie zabrakło najbardziej znanych utworów grupy. Rzesza fanów zaangażowanego trip-hopu oddała się kontemplacji przy dźwiękach ""„Teardrop”"", czy ""„Unfinished Sympathy”"". Zabrzmiało wiele najnowszych utworów z niedawno wydanego, długo oczekiwanego albumu – ""„Heligoland”"". Zachwycony tłum festiwalowiczów nie pozwolił by angielska formacja zeszła za szybko ze sceny – grupa bisowała m.in. utworem ""„Karmacoma”"".

Występ Massive Attack w subtelny sposób – na prostokątnym telebimie LED – prezentował informacje oraz fakty dotyczące najważniejszych problemów społecznych i politycznych, cytaty znanych osobistości (m.in. Lecha Wałęsy), fragmenty wypowiedzi, dane statystyczne. W taki sposób nakreślono m.in. problem wycieku ropy naftowej w Zatoce Meksykańskiej, problemy imigracyjne na całym świecie, a także aktualne wydarzenia polityczne („W poniedziałek będziecie wiedzieli, kto zostanie Waszym prezydentem”). Odniesiono się także do idei wolności. Co ciekawe, wszystkie informacje wizualizowane były w języku polskim.

Po występie Massive Attack przyszedł czas na zmianę muzycznej stylistyki i stylu prezentowanego przez wykonawców. Na scenę wkroczyła australijska formacja Empire of the Sun. W jej skład wchodzi Luke Steele i Nick Littlemore. „Połączenie ich talentów i wspólnych inspiracji zaowocowało niezwykle ciekawym i barwnym projektem, jednym z najgłośniejszych i najmodniejszych debiutów ostatnich lat” – czytamy w komunikacie prasowym organizatora.

Australijczycy zaprezentowali barwny spektakl łączący popową stylistykę i cyrkowe przebrania z wpływami elektronicznej muzyki alternatywnej. Nie brakowało hitów – ""„Walking On A Dream”"", ""„We Are The People”"" i ""„Standing On The Shore”"". Barwny występ zespołu z antypodów zakończył dzień na Main Stage. W tym czasie trwał jeszcze koncert pod Sceną Namiotową (Pavement).

Styl, szyk, rock.

Tent Stage zagwarantowało w piątek nie mniej atrakcji niż Scena Główna. Najdobitniej o tym świadczy występ ikony stylu i wysublimowanego smaku – Grace Jones. To „bez wątpienia jedna z najbardziej wyrazistych, najbardziej kontrowersyjnych i najbardziej rozpoznawalnych postaci świata rozrywki” – pisze organizator. Znana przede wszystkim z wielkiego przeboju ""„I've Seen That Face Before (Libertango)”"" zaprezentowała się open'erowej publiczności w barwnych kostiumach – zmieniając je co jakiś czas w trakcie koncertu pod niebieskim namiotem. Zaprezentowała zarówno utwory z najnowszego albumu – ""„Hurricane”"", jak również stare przeboje z lat 70. i 80.

Kolejnym zespołem była brytyjska formacja Klaxons – czołowa grupa sceny new rave i shoegaze, umiejętnie łącząca muzykę rockową z elektroniką. Zespół dał energiczny koncert, a publiczność nie chciała dać Anglikom zejść ze sceny. Ostatnim z zespołów, które zaprezentowały się na Tent Stage była grupa Pavement – jak zaznacza organizator, „kultowa amerykańska formacja uwielbiana przez wszystkich fanów alternatywnego rocka, do dnia dzisiejszego będąca inspiracją dla niezliczonej ilości zespołów”.

Połowa festiwalu minęła. Wypełnione po brzegi pole namiotowe musiało zostać powiększone o kolejne powierzchnie. Open'er pobija kolejne rekordy frekwencji — i popularności."
train,"2007-10-07: Podlaskie: 3 osoby zginęły w wypadku

W nocy z 6 na 7 października na trasie Białystok - Warszawa doszło do wypadku, w którym zginęło troje nastolatków (16-18 lat). Zdarzenie miało miejsce niedaleko miejscowości Krajewo-Korytki koło Zambrowa w województwie podlaskim. Samochód, którym jechali wyjeżdżając z drogi podporządkowanej wpadł pod TIR-a.

Na miejscu zdarzenia zmarły dwie dziewczyny. 23-letni pasażer i 18-letni kierowca zostali przewiezieni do szpitala w Łomży. W szpitalu zmarł mężczyzna kierujący autem.

Prowadzący TIR-a białoruski kierowca nie doznał obrażeń.

Trasa była zablokowana przez 2,5 godziny."
train,"2007-09-13: Lato 2007 - fotoreportaż

Podczas tegorocznych wakacji odbyło sie wiele imprez kulturalnych, naukowych czy sportowych w całym kraju. Wielu Polaków wyjechało na wypoczynek za granicę ale też była liczna grupa, która podziwiała walory rodzimych krajobrazów.

W miastach organizowanie były akcje mające na celu zapewnienie rozrywki dzieciom.

W Gdyni na basenie Hotelu Gdynia odbywały się bezpłatne lekcje pływania dla dzieci w wieku od 7 do 12 lat. Akcja prowadzona jest już od 6 lat.

""Przygotowaliśmy się na przyjęcie nawet stu uczestników, połowa miejsc jest jeszcze wolna. Lekcje będą odbywały się w 10-osobowych grupach, podzielonych ze względu na wiek i umiejętności. Chcemy połączyć naukę z zabawą. Większość dzieci w ogóle nie potrafi pływać, więc trzeba je oswoić z wodą. W poprzednich latach korzystaliśmy z basenów w Gdańsku i Sopocie, w tym roku postawiliśmy na Gdynię, chociaż oferta skierowana jest do dzieci z całego Trójmiasta"" - mówiła przed rozpoczęciem zajęć Monika Mroczkowska z telewizji kablowej UPC, która jest inicjatorem akcji.

Podczas wakacji przeprowadzona była również akcja ""Gazety Wyborczej"" i Centrum Krwiodawstwa i Krwiolecznictwa ""Zostań superbohaterem - oddaj krew"".

""Udało nam się zebrać blisko pół tysiąca litrów krwi - to pozwoli na uratowanie życia i zdrowia setek, jeśli nie tysięcy ludzi. Krew nadal jest najcenniejszym lekiem, którego naukowcom nie udało się sztucznie wytworzyć. W wielu przypadkach tylko transfuzja może uratować życie, właśnie dlatego honorowe krwiodawstwo jest tak ważne, a każdy kto bezinteresownie zdecyduje się oddać krew, w pełni zasługuje na miano superbohatera"" - napisano na łamach ""Gazety Wyborczej"".

W Szklarskiej Porębie reporter Wikinews uczestniczył w imprezie z cyklu ""Weekend z adrenaliną"". Przygotowano tam wiele zawodów sportowych i koncertów (m.in. Hey z Katarzyną Nosowską, którzy przybyli prosto z koncertu w Jarocinie). Imprezę zaszczycił również swoją obecnością Marek Niedźwiecki.

Płockie Stowarzyszenie ""Kolory Życia"" na rzecz Osób Niepełnosprawnych zorganizowało wakacyjny turnus pod hasłem ""Góry - nowe wyzwanie dla niepełnosprawnego turysty"". Pojechało na niego 55 osób niepełnosprawnych oraz wolontariusze, opiekunowie, psychoterapeuta.
Następnie w ramach projektu ""Usprawnianie osób niepełnosprawnych poprzez sport, turystykę i rekreację"" pojechali do Dinoparku w Kołacinku k. Łodzi, gospodarstwa agroturystycznego nad Jeziorem Białym oraz pływali płocką ""Rusałką"".

Natomiast w Strzegomiu odbył się XVI Międzynarodowy Festiwal Folkloru. Gośćmi były zespoły m.in. z Węgier, Turcji, Włoch, Serbii, Kanady i Tajpej. Koncerty w ramach tej imprezy odbywały się również w Nowej Rudzie, Świdnicy oraz Dzierżoniowie.

W Oleśnicy miał miejsce Festiwal Piasta. Wystąpili m.in. Urszula, zespoły H2O i Farba

W karkonoskich Borowicach odbyły się dziewiętnaste spotkania ""Gitarą i piórem"".

W Lubomierzu miał miejsce IX Ogólnopolski Festiwal Filmów Komediowych. Można było obejrzeć filmy: ""Dzień świra"", ""Seksmisję"", ""Zezowate szczęście"" i ""Kochaj albo rzuć"". Prezentowały sie kabarety takie jak: Made in China, Kabaret Młodych Panów czy Kwartet Okazjonalny. Wystąpił również Alosza Awdiejew z zespołem.

Nie obyło się tez bez przykrych wspomnień z wakacji. W Rewalu na koloniach zachorowało 33 dzieci. Sanepid stwierdził, że przyczyną było zatrucie pokarmowe, kierownictwo kolonii, że grypa żołądkowa.

""Stwierdziliśmy, że w kuchni panował nieporządek. Brakowało m.in. środków czystości. Zamknęliśmy stołówkę, bo traktujemy ją jako ognisko zatrucia pokarmowego. Co do personelu nie ma zastrzeżeń, wszyscy mieli ważne książeczki zdrowia"" - powiedziała Elżbieta Dembowska, zastępca inspektora sanepidu w Gryficach.

""Cztery osoby rzeczywiście poczuły się źle, reszta tylko spanikowała. Prowadzimy kolonie od lat i zatrucia nigdy nie mieliśmy"" - stwierdziła kierowniczka ośrodka reprezentująca firmę Com Tour z Ostrzeszowa, organizatora kolonii.

To tylko skromny wycinek tego co działo się w Polsce. Wikireporterzy podróżując po kraju upamiętnili wspomnienia wakacyjne na zdjęciach, które zaprezentowane są poniżej.

Bolków, Castle Party 2007, 27-29 lipca.

Zobacz też relację z Castle Party 2007

Mysłowice, Off Festival 2007, 17-19 sierpnia.

Zobacz też relację z Off Festival 2007 oraz artykuł: Miszcz Pawarotti wyda w tym roku płytę."
train,"2005-12-24: Senat poparł nowelizację ustawy o RTV

Za nowelizacją głosowali senatorowie Prawa i Sprawiedliwości, Ligi Polskich Rodzin i Samoobrony, czyli tych ugrupowań które w Sejmie stworzyły kontrowersyjną nowelizację ustawy o RTV.

Według Samoobrony Krajowa Rada Radiofonii i Telewizji ma się zajmować ""działaniem w zakresie obrony etyki dziennikarskiej"". LPR chce żeby ""nadawcy społeczni"" mieli automatycznie odnawiane koncesje na dotychczas zajmowane częstotliwości. Do grupy takich nadawców należy kilkanaście lokalnych rozgłośni radiowych o niewielkim zasięgu, a także ogólnopolskie Radio Maryja. Oprócz tych udogodnień, nadawca, tak jak dotychczas, nie będzie m.in. płacił za korzystanie z częstotliwości.

Przeciwko takiej ustawie ostro wypowiedzieli się senatorowie Platformy Obywatelskiej. Stefan Niesiołowski stwierdził, że ""będzie ona łamać kręgosłupy i sumienia dziennikarskie, a wydawców i szefów redakcji będzie karać odbieraniem koncesji"". Niezależny senator, Kazimierz Kutz powiedział wprost, że jest to powrót cenzury.

Senat wprowadził do nowelizacji kilka poprawek. Sejm rozpatrzy je za tydzień. Później ustawa trafi do prezydenta. Platforma Obywatelska już zapowiada, że jeśli ustawa przejdzie proces legislacyjny, to partia zaskarży część jej zapisów do Trybunału Konstytucyjnego."
train,"Przystań przy Centrum Nauki Kopernik: zapowiedź

Centrum Nauki Kopernik w Warszawie i Żegluga Stołeczna zapowiedziały budowę przystani przy planetarium Niebo Kopernika. Rejsy mają rozpocząć się 1 czerwca 2012 roku.

Przystań będzie miała 10 metrów i cztery ogólnodostępne miejsca cumownicze. Będzie mogła przyjmować statki wycieczkowe, łódki i kajaki. Swój przystanek ma mieć przy CNK Warszawski Tramwaj Wodny. Ma powstać również kawiarnia. W dalszej przyszłości planowane jest uruchomienie rejsów statku wycieczkowego obsługującego wyłącznie CNK.

Inwestycja ma przybliżyć Wisłę warszawiakom. Goście CNK będą mieli 10% zniżkę."
train,"2009-09-17: Czwarte urodziny Nonsensopedii

Nonsensopedia, humorystyczna encyklopedia internetowa, obchodzi dziś swoje czwarte urodziny. Nonsensopedyści przygotowali na ten dzień odświeżoną wersję strony głównej oraz logo kojarzące się z tortem.

14 września 2005 r. osoba o nicku Yossarian utworzyła polską wersję Uncyclopedii pod adresem ""pl.uncyclopedia.wikicities.com"". Trzy dni później, podczas zmiany serwera, przemianowano ją na Nonsensopedię.

Nonsensopedia, mimo podobieństwa, nie jest parodią Wikipedii i nie należy do Wikimedia Foundation. Jest za to największym polskojęzycznym projektem na serwerach Wikii. Posiada niemal 11 000 artykułów i około 6 700 plików. Użytkownicy dokonali prawie 650 000 edycji."
train,"2005-09-25: Polki mistrzyniami Europy w siatkówce

W finale Mistrzostw Europy w siatkówce kobiet odbywających się w stolicy Chorwacji, Zagrzebiu reprezentacja Polski pokonała Włoszki 3:1.

Tym samym polska reprezentacja obroniła tytuł wywalczony w 2003 r. w Ankarze. W meczu finałowym biało-czerwone wygrały dwa pierwsze sety dwoma punktami 25:23 i 27:25. Trzeciego seta wygrały Włoszki 25:21. W czwartym secie Polki powoli powiększały przewagę, aż do stanu 19:12, kiedy niemal wszyscy już wiedzieli, że nikt nie może odebrać Polkom złotego medalu, ostatecznie set zakończył się wynikiem 25:18.

Reprezentacja pod wodzą trenera Andrzeja Niemczyka wygrała wszystkie swoje mecze: grupowe - z Azerbejdżanem 3:0, z Niemcami 3:2, z Chorwacją 3:1, z Rumunią 3:0 i z Serbią i Czarnogórą 3:1. W półfinale pokonały Rosjanki 3:2, które później wygrały w meczu o trzecie miejsce z Azerbejdżanem 3:0.

Najlepszą siatkarką Mistrzostw okazała się Dorota Świeniewicz. Zwycięskie złoto reprezentacja zadedykowała niedawno zmarłemu siatkarzowi Arkadiuszowi Gołasiowi.

Reprezentacja Polski grała w składzie: I. Bełcik, M. Glinka, D. Świeniewicz, A. Mróz, K. Skowrońska, M. Rosner, M. Zenik, M. Śliwa, S. Pycia, J. Mirek i A. Przybysz."
train,"Bollywoodzka odpowiedź na hollywoodzkie ""Brokeback Mountain""

W zaledwie w kilka miesięcy od zniesienia w Delhi penalizacji homoseksualizmu, szykuje się przełom obyczajowy w kinematografii indyjskiej. W mijającym tygodniu pojawiły się pierwsze plakaty reklamujące film spod znaku Bollywood pt. ""Dunno Y... Na Jaane Kyun"" przedstawiające dwóch rozebranych mężczyzn w czułych objęciach. Za kilka miesięcy należy się również spodziewać pierwszego gejowskiego pocałunku w historii kina indyjskiego. Premiera filmu jest planowana na maj 2010.

W filmach bollywoodzkich już wcześniej pojawiały się wątki gejowskie, lecz były one marginalne lub potraktowane humorystycznie, jak choćby w ""Dostanie"", gdzie dwóch mężczyzn udawało gejów aby zwrócić na siebie uwagę pewnej kobiety. Nowa produkcja ma zająć się tematem miłości męsko-męskiej wprost, sytuując ją jako temat filmu. Mody aktor, Kapil Sharma gra w nim główną rolę chłopaka, który chcąc zostać gejowskim modelem wdaje się romans z mężczyzną. – ""Myślę, że współcześni widzowie są już wystarczająco dojrzali i nie chcą ciągle oglądać szablonowych filmów."" – mówi Sharma, który przyznaje również, że rola w tym filmie nie była dla niego łatwa i stanowiła spore wyzwanie. – ""Aktor powinien być otwarty i gotowy do zagrania każdej postaci, konwencjonalnej czy też nie. To czego jestem jednak pewny to fakt, że nie chcę by mój bohater był postacią karykaturalną czy też obiektem drwin."" W wywiadach przyznał, że początkowo zmagał się ze sobą w scenach gejowskiego seksu.

Reżyser Sanjay Sharna prezentuje prostą logikę na temat gejowskiej miłości w filmie – ""Gdyby to chodziło o mężczyznę i kobietę, to byliby oni pokazywani tak jak są, więc dlaczego miały być inaczej, jeśli chodzi dwóch mężczyzn?""

Choć w stolicy Indii zniesiono ściganie homoseksualizmu, to wciąż jest on tematem tabu, a w innych regionach kraju nadal kontakty między osobami tej samej płci są zagrożone karą do 10 lat więzienia i grzywną. Hindusi z organizacji LGBT liczą, że ""Dunno Y... Na Jaane Kyun"" otworzy dyskusję i drogę do zmian w prawodawstwie całego kraju. Manvendra Singh, jeden z wiodących działaczy na rzecz praw homoseksualistów w Indiach powiedział, że jego zdaniem premiera filmu będzie wywoływać protesty, ale cieszy się z tego, że debata zostanie otwarta.

– ""To jest odpowiedź Bollywood na hollywoodzkie ""Brokeback Mountain"""" – podsumował krytyk filmowy Pawan Sharma."
train,"2008-02-12: KDE przygotowuje wersję dla Windowsa

Wraz z wydaniem wersji 4.1 KDE będzie dostępne także na platformy Windows i Mac OS X. Mówiąc ściślej będą to jedynie aplikacje KDE - nie zobaczymy tak na przykład KWina czy Plasmy. Wiele osób z niecierpliwością czeka, aby móc korzystać ze swoich ulubionych aplikacji - Kate, Konquerora, KMaila, Akregatora na platformie Windows z której po prostu często muszą korzystać.

Już teraz można zobaczyć jak będą wyglądały aplikacje KDE w systemie Windows."
train,"2010-06-15: Milan Jovanić piłkarzem Wisły Kraków

Serbski bramkarz Milan Jovanić podpisał pięcioletni kontrakt z Wisłą Kraków.

Milan Jovanić urodził się 31 lipca 1985 roku w Nowym Sadzie. Ma 188 cm wzrostu, waży 81 kg. Grał m.in. w serbskim klubie FK Veternik. Sezon 2005-2006 spędził w australijskim Perth Glory, ale w pierwszej drużynie rozegrał tylko jedno spotkanie. W klubie tym gra obecnie były zawodnik Wisły Kraków, Jacob Burns.

Po powrocie z Australii Milan Jovanić przez trzy lata grał w FK Nowy Sad. W 2009 roku przeszedł do FK Spartak Zlatibor Voda, z którym zajął w serbskiej ekstraklasie 4. miejsce dające udział w kwalifikacjach do Ligi Europejskiej. Jovanić został w ostatnim sezonie wybrany odkryciem ligi serbskiej.

Nowy zawodnik Wisły ma też za sobą debiut w reprezentacji Serbii, w której 7 kwietnia 2010 roku rozegrał 5 minut w meczu towarzyskim z Japonią, wygranym przez Serbów 3:0."
train,"2009-08-20: Japonia: Partia Demokratyczna prowadzi w przedwyborczych sondażach

Przedwyborczy sondaż opublikowany w dzisiejszym wydaniu dziennika Asahi Shimbun, drugiej największej gazety Japonii, wskazuje iż Partia Demokratyczna, największa siła opozycyjna Kraju Kwitnącej Wiśni, ma szansę na przejęcie władzy po przedterminowych wyborach do Izby Reprezentantów, które odbędą się 30 sierpnia. Ewentualne zwycięstwo Partii Demokratycznej oznaczałoby odsunięcie od władzy Partii Liberalno-Demokratycznej dopiero po raz drugi w powojennej historii Japonii.

Z sondażu opublikowanego przez Asahi Shimbun wynika, iż Demokraci mogą zdobyć ponad 300 z 480 mandatów w izbie niższej Zgromadzenia Narodowego, podczas gdy rządząca konserwatywna Partia Liberalno-Demokratyczna może liczyć tylko na połowę z posiadanych przed wyborami 302 mandatów. Gazeta zastrzega jednak, że wyniki wyborów mogą w znacznym stopniu różnić się od wyników sondażu, gdyż aż 25 proc. respondentów nie zdecydowało jeszcze, na kogo odda swój głos.

Wybory do Izby Reprezentantów kończą trwający od czerwca 2008 roku okres kryzysu politycznego, zapoczątkowanego rezygnacją ze stanowiska premiera przez Yasuo Fukudę. Po objęciu władzy przez Taro Aso, japońskie media spekulowały, iż wybory mogą odbyć się w końcu października lub początku listopada 2008, kiedy notowania Aso były jeszcze wysokie. Spadek popularności partii Liberalno-Demokratycznej, wychodzące na jaw skandale polityczne i coraz niższe notowania osoby samego premiera sprawiły jednak, iż wybory rozpisane zostały dopiero 13 lipca 2009, w dzień po wyborach w prefekturze Tokio, w których zwycięstwo z ponad 40% głosów odniosła Partia Demokratyczna.

Zwycięstwo Partii Demokratycznej w wyborach do Izby Reprezentantów byłoby nowością na japońskiej scenie politycznej; od zakończenia II wojny światowej Partia Liberalno-Demokratyczna w wyborach nie przegrała ani razu, a władzy w Japonii nie sprawowała jedynie krótko w 1993 roku, kiedy wygrała wybory, ale nie zdołała zgromadzić większości parlamentarnej.

Nawet jeśli Demokraci zwyciężą w wyborach 30 sierpnia, nie będą mogli sprawować władzy samodzielnie, gdyż nie posiadają większości w wyższej izbie japońskiego parlamentu, Izbie Radców. Do pełnienia władzy potrzebne będzie porozumienie z dwoma małymi partiami: Partią Socjaldemokratyczną i Nową Partią Ludową."
train,"2007-10-23: Wybory: PO zdobyła 41,51% głosów

Według nieoficjalnych danych, znajdujących się na stronie PKW, Platforma Obywatelska zwyciężyła w tegorocznych wyborach, zdobywając 41,51% głosów. Na dalszych pozycjach, spośród ugrupowań jakie najprawdopodobniej wejdą do Sejmu RP (czekamy na oficjalne ogłoszenie PKW) znalazły się Prawo i Sprawiedliwość (32,11% głosów), Lewica i Demokraci (13,15%), Polskie Stronnictwo Ludowe (8,91%) i Mniejszość Niemiecka (0,2%).

Poza parlamentem znalazłyby się Samoobrona Rzeczpospolitej Polskiej (1,53%), Liga Polskich Rodzin (1,30%), Polska Partia Pracy (0,99%), Partia Kobiet (0,28%) i Samoobrona Patriotyczna, na którą głosowało zaledwie 2531 osób (0,02%).

Największe poparcie dla PO, odnotowano w poznańskim okręgu wyborczym, gdzie na tę partię zagłosowało 58.60% spośród uprawnionych do głosowania, dla PiS największe poparcie było w okręgu nowosądeckim (51.35%), LiD maiła największe poparcie w okręgu sosnowieckim (21.61%), a PSL w okręgu płockim (19.82%).

W wyborach do Senatu 60% głosów przypadło PO, 39% PiS, a 1% Komitetowi Wyborczemu Cimoszewicz do Senatu, co oznacza, że w Senacie obecnej kadencji będą praktycznie tylko dwie partie z jednym senatorem niezależnym."
train,"2009-05-11: Benedykt XVI podczas pielgrzymki na Bliski Wschód odwiedził meczet

W drugim dniu wizyty w Jordanii (9 V) Benedykt XVI odwiedził meczet imienia króla Husajna w Ammanie. Papież udał się także na górę Nebo – w to samo miejsce, które 9 lat wcześniej odwiedził także Jan Paweł II.

Podczas wizyty w meczecie papież zwracał uwagę na konieczność dialogu i podkreślił, że wyznawcy obu religii razem powinni sprzeciwiać się atakom na wspólne dla obu wyznań wartości. Odwiedzając górę Nebo, Benedykt XVI wspomniał z kolei o wspólnej dla chrześcijan i żydów tradycji pielgrzymowania do miejsc świętych.

W poniedziałek (11 V) papież uda się do Izraela, gdzie spotka się z prezydentem Szymonem Peresem. Planowana jest także wizyta w Instytucie Pamięci o Holokauście Yad Vashem.

15 maja papież wraca do Watykanu."
train,"2009-10-19: Migalski zaprzestaje toczenia publicznych wojen z Palikotem

Europoseł PiS Marek Migalski oświadczył na swoim blogu, że zaprzestaje toczenia publicznych wojen z parlamentarzystą PO, Januszem Palikotem.

""Kończę ze ściganiem Palikota. Zdecydowałem o tym wczoraj"" - napisał Marek Migalski. Jak tłumaczy, spotkał się z wieloma opiniami, że szkoda go ""na tego typu zadania"". On sam nie jest do końca o tym przekonany, gdyż pisze, że ""chyba to prawda"".

""Chciałem być antypalikotem, a zacząłem być nazywany Palikotem PiS (to tak, jakby uczestnika akcji antyalkoholowej nazwać alkoholikiem). Nie znalazłem w tym dziele piętnowania chamstwa i wulgarności lubelskiego polityka poparcia w mojej partii"" - wyjaśnił.

""Ja muszę zająć się sprawami trochę ważniejszymi, niż ten przaśny wesołek. Co nie oznacza, że jak trzeba będzie komuś twardo opowiedzieć, to ucieknę z placu boju. Tego nauczyłem się w polityce – jak ktoś ci pluje w twarz, nie udawaj, że pada deszcz"" - dodał Migalski."
train,"2007-10-21: Portale TVN24.pl i o2.pl podały wyniki sondaży przed końcem ciszy wyborczej

Portal TVN24.pl już przed 20:58 udostępniał w serwisie artykuł autorstwa Katarzyny Wężyk na temat wyników sondaży wyborczych. Początkowo tekst miał zostać opublikowany o godzinie 20:30, lecz umieszczony został na kilka minut przed przypuszczalnym zakończeniem ciszy wyborczej po drugim jej opóźnieniu.

W tworzonym wtedy tekście w kilku miejscach wyniki sondażowe tych samych komitetów wyborczych różniły się między sobą nawet o 0,5%.
O godzinie 22:05 opublikowana została wiadomość w portalu, według której hakerzy ""rozpowszechniają informacje z naszej bazy danych, które nie zostały opublikowane w sieci"", co jest nieprawdą. Informacje zostały udostępnione publicznie około godziny 21:00, po czym - jak zostało to zauważone, a kolejne przedłużenie ciszy wyborczej zostało ogłoszone - zostały usunięte. Finalna wersja artykułu, pt. ""Platforma wygrała wybory"", została opublikowana o godzinie 22:55, tuż po zakończeniu ciszy wyborczej.

Przed godziną 22:30 także portal o2.pl opublikował wyniki sondaży wykonane przez firmy TNS OBOP i PBS - dane z godz. 22:15. Według OBOP PO zdobyło 38%, PiS 34,5%, LiD 12,9%, PSL 9,1%, Samoobrona 2,8%, a LPR 2,2%. Natomiast według PBS PO zdobyło 37,2%, PiS 35,7%, LiD 12,8%, PSL 10,7%, Samoobrona 4,0% a LPR 1,9%."
train,"2008-01-12: PiS wybrało wiceprezesów i Komitet Polityczny

12 stycznia 2008 r. Rada Polityczna Prawa i Sprawiedliwości dokonała wyboru trzech wiceprezesów partii, sekretarza generalnego oraz czterech członków Komitetu Politycznego.

Wiceprezesami zostali:

Sekretarzem generalnym wybrano Jarosława Zielińskiego.

""Na czele staje nowe, odmłodzone prezydium. Cel jasny, jak piękne jest dziś słońce nad Warszawą. Ruszamy po władzę. Wszyscy wiceprezesi mają równą pozycję"" - powiedział Zbigniew Ziobro.

Natomiast Mariusz Kamiński stwierdził, że ""PiS staje się partią szeroką, centroprawicową, i to nowe otwarcie zapewni nam zwycięstwo w następnych wyborach. Dzisiejsze posiedzenie Rady Politycznej i skład Komitetu jasno pokazuje, że PiS nie jest wąską formacją. Byłoby dziwne, gdyby absolutni nowicjusze byli wybrani. A pani Natalli-Świat i pan Ziobro nie byli wcześniej związani z Porozumieniem Centrum. To otwarcie na elektorat umiarkowany, centrowy, wielkich miast. Ziobro to sztandarowa postać, wybitny polityk i świetny minister, dlatego został kandydatem. Byłoby czymś niezrozumiałym, teraz, gdy jest przedmiotem ataków, gdybyśmy odwrócili się od niego. Jest wręcz przeciwnie, stajemy murem za Ziobrą, będziemy go bronić"".

Członkami Komitetu Politycznego wybrano: Jacka Kurskiego, Wojciecha Szaramę, Pawła Kowala i Krzysztofa Tchórzewskiego.

Zastępcami członków zostali: Adam Hofman, Tomasz Dudziński, Leonard Krasulski, Marek Suski, Mariusz Błaszczak i Marek Opioła. Sekretarzem Komitetu wybrano Marka Opiołę."
train,"2009-07-10: Somalia: rebelianci ścięli 7 chrześcijan

Islamscy ekstremiści z ugrupowania Al-Shabaab, które jest podejrzewane o współpracę z Al-Kaidą, ścięło dziś siedem osób.

Egzekucja miała miejsce w mieście Baidoa na południu kraju. Wg szebabów zakładnicy byli szpiegami i chrześcijanami.

W tym samym regionie w czerwcu radykałowie ścięli głowy trzem osobom.

W Somalii toczy się ofensywa islamskich rebeliantów. Z agresorami walczą bojówki Unii Trybunałów Islamskich prezydenta Sharifa Sheikha Ahmeda.

W Somalii wojna domowa toczy się od 1991 roku, kiedy został dyktator gen. Mohamed Siad Barre. Od tego czasu kraj pogrążony jest w wojnach domowych i sporach klanowych."
train,"2007-07-30: Gazeta Wyborcza: Michnik krytykuje Kaczyńskiego

„Polska staje się państwem pełzającego zamachu stanu. Jego finałem ma być system, który istniejące instytucje pozbawi substancji demokratycznej i uczyni fikcją” - napisał Adam Michnik w artykule ""Gazety Wyborczej"", krytykując przy tym obecny rząd.

W swoim artykule pt. „Modlitwa o deszcz” Adam Michnik nie szczędzi słów krytyki obecnemu premierowi: „Nie rozumiem, z jakich kompleksów - bo przecież nie z głupoty i niewiedzy - wynika ta agresja, która w każdym krytyku każe Kaczyńskiemu widzieć śmiertelnego wroga i zdrajcę narodu. I wolę tego nie dociekać” – napisał.

Autor zastrzega, iż nie znaczy to oczywiście, że Jarosław Kaczyński, lider rządzącej koalicji, jest faszystą czy komunistą. Jednak - zdaniem Michnika - ""Jarosław Kaczyński konsekwentnie dążył do zaprowadzenia osobistego systemu rządów i osiągnął w tej materii sukces wprost zdumiewający - żaden szef rządu po 1989 r. nie dysponował taką władzą"".

""Dziś używa on tej władzy, by całkowicie odmienić system polityczny w Polsce i politykę polską wobec świata"" - twierdzi Adam Michnik."
train,"2007-06-25: Wrocław: Spiska zamieni się w Kuronia?

Wrocławscy radni Lewicy i Demokratów zaproponowali, aby we Wrocławiu zmienić nazwę ulicy Spiskiej na Jacka Kuronia. Głównym pomysłodawcą zmiany jest przewodniczący dolnośląskiego SLD Janusz Krasoń. Według Bartłomieja Nowotarskiego, przewodniczącego Demokratów.pl w regionie wrocławsko-wałbrzyskim wybór padł na ulicę Spiską, ponieważ nie ma na niej zbyt wielu zabudowań i zmiana nazwy kosztowałaby 2 tyś. złotych. Pomysł zmiany nazwy na najbliższej sesji Rady Miasta zaproponują liderzy wrocławskiej lewicy.

Według wojewody dolnośląskiego Krzysztofa Grzelczyka zmiana nazwy to próba zamazania ze świadomości powiązań SLD z PZPR, podobnie uważa Jarosław Krauze przewodniczący klubu radnych Rafała Dutkiewicza - """"Co do tego, że powinna być we Wrocławiu ulica Jacka Kuronia, nie ma wątpliwości. Uważam, że powinna być w każdym mieście w Polsce. Tyle że radni, którzy zgłaszają ten projekt, są członkami partii, która jest spadkobierczynią PZPR. W ten sposób SLD próbuje dorobić sobie twarz szlachetnej partii"""" - powiedział Krauze."
train,"2008-09-02: Napieralski w Czechach przeciwko tarczy

Szef SLD Grzegorz Napieralski pojechał do Czech, by spotkać się z liderem tamtejszej Partii Socjalno-Demokratycznej. Mają dziś przyjąć wspólne stanowisko przeciw tarczy antyrakietowej i potępić rządy Polski i Czech.

Napieralski odbędzie dziś spotkanie z Jiřím Paroubkiem, szefem czeskich socjaldemokratów. Wiadome jest, że obie partie sprzeciwiają się budowie na terenach swoich państw elementów amerykańskiej tarczy antyrakietowej.

PO bagatelizuje sprawę i mówi, ze takie działania SLD nie mają znaczenia. PiS ma podobne zdanie: – ""Zachowanie SLD w sprawach bezpieczeństwa, wschodniego czy unijnego, przypomina adapter Bambino ze zdartą płytą. Po pierwszym takim wystąpieniu Napieralskiego nikt, kto myśli o bezpieczeństwie Polski, nie będzie poważnie traktować SLD"" – powiedział poseł PiS Paweł Kowal."
train,"2008-02-15: Sondaż Gfk Polonia: LiD poza parlamentem

PO odzyskuje wysokie poparcie, nieznacznie zyskuje również PiS, lewica poza parlamentem - wynika z najnowszego sondażu Gfk Polonia dla Rzeczpospolitej.

Z najnowszych badań wynika, że partia premiera Donalda Tuska może cieszyć się dziś poparciem 48 proc. Polaków. Umacnia tym samym wysokie poparcie, nieznacznie utracone w czasie styczniowej fali strajków. Wzrost poparcia odnotowało też Prawo i Sprawiedliwość, na które chciałoby zagłosować 26 proc. respondentów (o 1 proc. więcej). Daleko za najsilniejszymi graczami politycznymi uplasowały się koalicyjne PSL oraz LiD. Głos na stronnictwo Waldemara Pawlaka oddałby co dwudziesty Polak.

Najciekawszą informacją wynikającą z sondażu ""Rzeczpospolitej"" wydaje się być zaledwie 6-procentowy wynik koalicji Lewicy i Demokratów. Oznacza to, że gdyby wybory odbyły się na początku lutego, w parlamencie zabrakłoby przedstawicieli lewicy, ponieważ próg wyborczy dla koalicji wynosi 8 proc. (a nie jak dla jednolitych ugrupowań 5 proc.).

Poparcie dla innych ugrupowań – łącznie – wyraziło 3 proc. ankietowanych. Sondaż opracowano między 8 a 10 lutego na 986-osobowej próbie dorosłych Polaków."
train,"2010-08-14: Ekstraklasa 2010/11: Cracovia 2-3 Śląsk Wrocław

Śląsk Wrocław pokonał na wyjeździe Cracovię 3:2 (2:2) w meczu otwierającym drugą kolejkę piłkarskiej Ekstraklasy. Dwa gole dla podopiecznych Ryszarda Tarasiewicza zdobył Cristian Omar Diaz.

Kibice zgromadzeni na stadionie Hutnika obejrzeli bardzo dobre spotkanie. Goście prowadzili od 10. minuty po trafieniu Vuka Sotirovicia. Dwie minuty później samobójcze trafienie zanotował Jarosław Fojut, a po upływie kolejnych trzech z woleja trafił Piotr Polczak.

Jeszcze przed przerwą Śląsk wyrównał za sprawą Diaza, który nie chybił z bliska po podaniu Waldemara Soboty. Argentyńczyk ustalił wynik meczu sześć minut po zmianie stron."
train,"2007-08-07: O. Rydzyk spotkał się z papieżem Benedyktem XVI

W niedzielę w papieskiej rezydencji w Castel Gandolfo papież Benedykt XVI przyjął na audiencji szefa Radia Maryja o. Tadeusza Rydzyka oraz polskiego prowincjała redemptorystów o. Zdzisława Klafkę.

Podczas modlitwy Anioł Pański Papież """"podziękował za modlitwę milionom słuchaczy"""" oraz """"pobłogosławił Radio Maryja i wszystkie powstałe przy nim dzieła"""".

Informacji o wizycie dyrektora Radia Maryja udzielił wyłącznie powiązany z toruńską rozgłośnią Nasz Dziennik, według którego błogosławieństwo papieża miało być poparciem dla projektów realizowanych przez redemptorystę. Wizytę polskich redemptorystów we Włoszech potwierdzają źródła w kurii zakonu w Rzymie.

Według arcybiskupa Tadeusza Gocłowskiego błogosławieństwo nie musiało być wyrazem poparcia: """"W Castel Gandolfo papież przyjmuje pielgrzymów i błogosławi wszystkim, którzy byli na modlitwie, ale nie załatwia partykularnych spraw, takich jak wystąpienie ojca Rydzyka"""" - skomentował arcybiskup gdański."
train,"2008-02-13: Polscy piłkarze na 20. miejscu rankingu FIFA

Piłkarska reprezentacja Polski awansowała na 20. miejsce w rankingu Międzynarodowej Federacji Piłkarskiej (FIFA). To efekty wygranych w meczach towarzyskich z Finlandią i Czechami. W poprzednim notowaniu biało-czerwoni zajmowali 23. lokatę.

Spośród przeciwników Polaków na Euro 2008, najwyżej plasuje się reprezentacja Niemiec - 5. miejsce, Chorwaci zajmują 12. pozycję, zaś gospodarze turnieju Austriacy - 84.

Reprezentacja Czech, z którą Polacy zmierzą się w walce o awans do mistrzostw świata w 2010 roku, sklasyfikowana została na 6. miejscu. To jedyny wyżej notowany rywal naszych piłkarzy. Irlandia Północna zajmuje 34. lokatę, Słowacja - 56., Słowenia - 79., a San Marino - 198.

Na czele rankingu, bez zmian, plasuje się reprezentacja Argentyny, która wyprzedza Brazylię i Włochy."
train,"Edukacja w wersji Open – wyzwania dla nowoczesnej szkoły: zapowiedź konferencji

20 kwietnia 2012 w Zespole Szkolnym w Cegłowie, nieopodal Mińska Mazowieckiego odbędzie się konferencja ""Edukacja w wersji Open – wyzwania dla nowoczesnej szkoły"". Konferencja jest odpowiedzią na rządowy program Cyfrowa Szkoła i wiążący się z nią problem wyboru sprzętu i oprogramowania przez szkoły.

Organizatorzy proponują cykl prelekcji poświęcony zagadnieniom wolnych i otwartych rozwiązań komputerowych, które można wykorzystywać w szkole. Konferencja skierowana jest do przedstawicieli organów prowadzących szkoły, dyrektorów i nauczycieli.

Podczas spotkania zostanie zaprezentowany system Szkolny Remix Ubuntu w wersji dla serwera i komputera uczniowskiego, który stworzyli wolontariusze, w ramach projektu ""WiOO w Szkole"" prowadzonego przez Fundację Wolnego i Otwartego Oprogramowania.

Do udziału w wydarzeniu wymagana jest rejestracja do 18 kwietnia na stronie organizatora."
train,"Zmarł Jan Suzin

W nocy z soboty na niedzielę zmarł polski prezenter, lektor i spiker telewizyjny Jan Suzin informuje TVP Info.

Jan Suzin zmarł w szpitalu w Warszawie po długiej i ciężkiej chorobie. Miał 82 lata."
train,"2007-06-07: Projekt Referendum 2007 zbiera podpisy za odwołaniem prezydenta Kaczyńskiego i rozwiązaniem sejmu

""""Czas najwyższy wstać z kanapy"""" - takim hasłem promowany jest Projekt Referendum 2007 zapoczątkowany przez grupkę internautów na czele której stanęła pani Justyna Romanowska. Dwoma głównymi celami akcji są odwołania z urzędu Prezydenta RP oraz rozwiązania parlamentu RP V kadencji. """"Jesteśmy różni, ale łączy nas ""antykaczyzm"". Są wśród nas lewicowcy, anarchiści, ale też właściciele firm, po prostu zwykli ludzie. Ktoś musiał podpisać się pod naszą akcją i padło na mnie"""" - mówi Romanowska.

Uczestnicy projektu zwracają się do wszystkich, którzy mają dość: ""kpin z Konstytucji RP, prób łamania charakterów na masową skalę, nieprzestrzegania prawa przez organy rządowe, obrażania i poniżania najbardziej zasłużonych dla Polski osób, kryminalistów w rządzie RP"" do drukowania i rozpowszechniania wśród najbliższych list na których znajdują się dwa pytania ""Czy jesteś za natychmiastowym odwołaniem Prezydenta RP Lecha Aleksandra Kaczyńskiego"" oraz ""Czy jesteś za rozwiązaniem Sejmu RP V kadencji?"" Podpisane druki z poparciem akcji należy przesyłać do Szczecińskiego notariusza, który po uzbieraniu 500 tyś. podpisów przekaże petycję do marszałka sejmu Ludwika Dorna."
train,"2008-12-29: Quick Step i Milram wystartują w Tour Down Under

Ekipy Quick Step i Milram podały swoje składy, w których staną na starcie Tour Down Under.

Liderem belgijskiego Quick Stepu będzie Allan Davis, z czego zadowolony jest dyrektor wyścigu Mike Turtur: ""Allan jest jedynym zawodnikiem, który od 1999 roku nieprzerwanie decyduje się na start w naszej imprezie. To naprawdę świetnie, że po raz 11 zdecydował sie on wziąć udział w wyśćigu"". Davis dwukrotnie kończył Tour Down Under na 2. lokacie, w 2005 i 2008 roku. Skład Quick Stepu dopełnią natomiast Matteo Tosatto, Dries Devenyns, Davide Malacarne, Francesco Reda, Hubert Schwab i Kurt Hovelijnck.

Tymczasem niemiecką drużynę Milram w TDU poprowadzi Christian Knees, tegoroczny zwycięzca wyścigu Bayern Rundfahrt. Poza nim na starcie stanął także Luca Barla, Martin Muller, Markus Eichler, Willem Stroetinga, Thomas Rohregger i Ronny Scholz."
train,"2006-12-03: Siatkówka: Polska wicemistrzem świata, złoto dla Brazylii

Reprezentacja Polski zdobyła srebrny medal na Mistrzostwach Świata w Japonii, w finale ulegając zespołowi Brazylii.
Opis przebiegu spotkania.

Polska drużyna przystąpiła do spotkania z kontuzjowanym libero Piotrem Gackiem, który skręcił kostkę pod koniec meczu półfinałowego z Bułgarią. Po krótkim czasie stało się widoczne, że nie jest w stanie grać normalnie, ale trener Lozano czekał ze zmianą do końcówki pierwszego seta. Los seta był już wtedy przesądzony - Polacy zaczęli bardzo źle, dając się całkowicie zdominować Brazylijczykom, tracąc do nich aż 8 punktów. Podczas zmiany libero doszło do dużego zamieszania, delegaci FIVB nie mogli dojść do porozumienia, w jakiej koszulce ma wyjść na boisko Michał Bąkiewicz, który zmienił Gacka. Po kłótni i przerwaniu spotkania Bąkiewicz zdjął białą koszulkę i podobnie jak reszta Polaków założył czerwoną koszulę, na nią zaś żółtą.

Przez niemal cały mecz na prowadzeniu znajdował się zespół Brazylii, dominując praktycznie w każdym elemencie gry. Polacy mieli bardzo duże problemy z przebiciem się przez szczelny brazylijski blok, którego nie udawało się ""zgubić"" rozgrywającemu Pawłowi Zagumnemu. Drużyna kierowana przez Lozano nie mogła powstrzymać Brazylijczyków, kończących zazwyczaj ataki na pojedynczym bloku. ""Biało-czerwoni"" psuli też dużo zagrywek, co nie przytrafiało się im we wcześniejszych spotkaniach. Gracze z Ameryki Południowej dobrze przyjmowali serwis i asekurowali swoje ataki, przez co nie tracili punktów nawet wtedy, gdy byli łapani na bloku.

Drużyna Raula Lozano grała do ostatniego punktu, ale realną walkę nawiązała jedynie w drugim secie. W pewnym momencie kadra Polski prowadziła nawet 4:2, ale nie starczyło to do wygrania drugiego seta. O porażce w nim przesądziły nieskończone ataki w końcowej fazie partii.

Zdobyty dziś medal jest pierwszym, który Polska wywałczyła na mistrzostwach świata w piłce siatkowej mężczyzn od ponad 30 lat – od złotego medalu kadry Huberta Wagnera w Meksyku w 1972 roku.

Składy drużyn.

Polska.

Mariusz Wlazły (12 punktów); Sebastian Świderski (9); Daniel Pliński (4); Łukasz Kadziewicz (3); Wojciech Grzyb (2); Michał Winiarski (2); Paweł Zagumny (1); Łukasz Żygadło; Michał Bąkiewicz (libero).

Brazylia.

Andre Nascimento (14); Giba (12); Dante Amaral (11); Andre Heller (9); Gustavo Endres (7); Ricardo Garcia (1); Sergio Santos (libero)."
train,"Wystawa zdjęć finalistów konkursu Wiki Loves Monuments na Dworcu Gdynia Główna

6 maja 2013 roku na dworcu Gdynia Główna w ramach Galerii OPEN została otwarta wystawa zdjęć finalistów konkursu Wiki Loves Monuments 2012.

Wiki Loves Monuments to ogólnoświatowy konkurs fotograficzny, którego celem jest wzbogacenie zasobów Wikipedii o zdjęcia obiektów posiadających status zabytku nieruchomego. Pomysł na konkurs narodził się w roku 2010 w Holandii. Rok później w rywalizacji o nagrody uczestniczyło 5,5 tys. fotografów z 18 państw europejskich, którzy przesłali łącznie ponad 168 tys. zdjęć – dzięki temu Wiki Loves Monuments 2011 trafił do Księgi Rekordów Guinessa w kategorii ""Największy Konkurs Fotograficzny"". Tegoroczna edycja konkursu objęła już cały świat: 15 tys. osób z 35 krajów przesłało ponad 361 tys. zdjęć.

W polskiej edycji konkursu, noszącej nazwę Wiki Lubi Zabytki, wzięło udział 679 uczestników, którzy załadowali do repozytorium wolnych mediów Wikipedii – Wikimedia Commons, ponad 51 tys. zdjęć polskich zabytków. Pod względem liczby przesłanych zdjęć Polska zajęła pierwsze miejsce wśród wszystkich krajów biorących udział w konkursie.

Zwycięzcami polskiej edycji konkursu zostali: Tomasz Okoniewski (Scots) za zdjęcie zespołu kościoła pw. św. Jana Nepomucena w Zwierzyńcu, Paweł R. Schreyner za zdjęcie refektarza w zespole klasztornym cystersów w Lubiążu i Łukasz Śmigasiewicz za zdjęcie zamku Ogrodzieniec. Kolejne siedem osób otrzymało wyróżnienia w postaci dyplomów i zestawu gadżetów Wikipedii. Przyznano także trzy nagrody specjalne za ogólną liczbę i jakość przesłanych fotografii, które otrzymali: Hubert Głos (Fotonews), Bartłomiej Zieliński (Bazie) i Barbara Maliszewska.

Adam Kliczek, wikipedysta, jeden z jurorów konkursu, powiedział: """"Cieszymy się, że tegoroczna edycja konkursu spotkała się z tak ogromnym zainteresowaniem. Zasoby Wikipedii została wzbogacone o ponad 50 tys. zdjęć polskich zabytków. Wiele z tych zdjęć charakteryzowało się wysoką jakością i proces wstępnej selekcji, a następnie wybór finalistów nie był łatwym zadaniem.""""

W jury poza trójką wikipedystów zasiedli: Andrzej Zygmuntowicz – przewodniczący Rady Artystycznej i wiceprezes Związku Polskich Artystów Fotografików, Jacek Dziubdziela – fotograf, nauczyciel fotografii w Centrum Kształcenia Kadr Profesja w Krakowie i w katowickiej Szkole Fotografii Fotoedukacja, Joanna Zętar – reprezentantka Ośrodka ""Brama Grodzka - Teatr NN"", historyczka sztuki, dziennikarka, prowadzi zajęcia z historii architektury powszechnej na Politechnice Lubelskiej i Ewa Caban – reprezentant Śląskiego Centrum Dziedzictwa Kulturowego, architekt, konserwator zabytków.

Komisje konkursowe we wszystkich państwach wyłoniły swoich zwycięzców, których zdjęcia wzięły dodatkowo udział w finale konkursu na szczeblu ogólnoświatowym. Międzynarodowemu jury przedstawiono do oceny w sumie 324 zdjęcia z 33 krajów. Pierwsze miejsce zajęła fotografia Grobowca Safdarjunga w New Delhi w Indiach autorstwa Pranav7, na drugim miejscu uplasowało się zdjęcie akweduktu w Segowii w Hiszpanii autorstwa Davida Corrala Gadea, a na trzecim – fotografia tarasów ryżowych w Batad na Filipinach autorstwa Captaincida.

Autorzy najlepszych fotografii otrzymali atrakcyjne nagrody: zwycięzcy polskiej edycji konkursu wręczono 2000 złotych, natomiast główną nagroda na poziomie światowym jest wyjazd na Wikimanię – konferencję wikipedystów z całego świata, która w tym roku odbędzie się w Hongkongu. Warto dodać, że w gronie osób nagrodzonych na poziomie światowym znalazł się Polak – Marek Ząbczyk (Zetem), którego zdjęcie przedstawiające zespół dworsko-folwarczny we wsi Komorniki, uplasowało się na 12 miejscu.

Wystawa zdjęć na dworcu Gdynia Główna została zorganizowana dzięki współpracy z projektem Galeria OPEN. Na wystawę składa się 10 plakatów ze zwycięskimi zdjęciami polskich zabytków, 13 plakatów ze zdjęciami zabytków z całego świata oraz 2 plansze informacyjne. Wszystkie plansze posiadają nadrukowane QR kody, które po zeskanowaniu telefonem komórkowym kierują do haseł opisujących zabytki w Wikipedii. """"Zdjęcia będzie można oglądać w Gdyni od końca maja, potem zostaną one przeniesiona na dworzec PKP we Wrocławiu"""" – mówi pani Małgorzata Zając z Departamentu Marketingu PKP SA.

Serdecznie zapraszamy do obejrzenia zwycięskich zdjęć konkursu Wiki Lubi Zabytki na dworcu Gdynia Główna oraz do wzięcia udziału w tegorocznej edycji konkursu – Wiki Lubi Zabytki 2013.

Stowarzyszenie Wikimedia Polska – jest organizacją, której celem jest promocja i wspieranie Wikipedii oraz innych projektów Fundacji Wikimedia, a także działanie na rzecz rozwoju społeczności skupionej wokół tych projektów. Do celów Stowarzyszenia należy również ułatwianie powszechnego dostępu do wiedzy, propagowanie wolnych licencji oraz wspieranie Fundacji Wikimedia, zapewniającej dostęp do Wikipedii, wolnej encyklopedii. Strona internetowa Stowarzyszenia Wikimedia Polska: http://pl.wikimedia.org

Galeria OPEN – bezlimitowa, bezbiletowa, otwarta i szanująca zasady artystycznej wolności przestrzeń dla wszystkich twórców, którzy pragną pokazać szerokiej publiczności swoje dzieła. Galeria OPEN oferuje tę przestrzeń na wszystkich polskich dworcach kolejowych i dla każdego rodzaju twórczości. Proponowana prezentacja sztuki w przestrzeni publicznej jest próbą zatrzymania uwagi na zjawiskach ulotnych, niedostrzegalnych, albo po prostu zapomnianych. Stanowi jednocześnie odważną propozycję kształtowania na nowo miejsc kojarzonych wyłącznie z podróżą. To powrót do korzeni, do dworców, które mogą być – bo i kiedyś były! – miejscem spotkań, w których zatrzymywał się czas, nie tylko pociąg."
train,"XIV Pożegnanie Wakacji w Rudawce Rymanowskiej

22-24 sierpnia 2014 roku ruszyła kolejna XIV edycja Pożegnania Wakacji w Rudawce Rymanowskiej.

W ramach imprezy odbywają się - XIV Regionalny Championat Konia Huculskiego, X Krajowa Wystawa Bydła Simentalskiego, Regionalna Wystawa Ras Rodzimych oraz Festiwal Podkarpackiej Wołowiny.

Wydarzeniu patronuje Minister Rolnictwa i Rozwoju Wsi, Marszałek Województwa Podkarpackiego oraz Wojewoda Podkarpacki.
Organizatorami przyjęcia są, Zakład Doświadczalny Instytutu Zootechniki P.I.B. Odrzechowa Sp. z o.o., Okręgowy Związek Hodowców Koni w Rzeszowie, Polski Związek Hodowców Bydła Simentalskiego oraz Instytut Zootechniki PIB w Krakowie. Komisarzami wystawy hodowlanej w poprzednich sezonach byli m.in. prof. Jan Trela, Peter Stückler, Johann Tanzler, Richard Pichler oraz Matúš Kohút.

Jest to jedna z największych wystaw rolniczych w południowo-wschodniej Polsce, odbywająca się w ostatni weekend sierpnia. Miejsce wystawy zlokalizowane jest na otwartej powierzchni w północnej części Pogórza Bukowskiego w naturalnym amfiteatrze położonym w bezpośredniej bliskości Jaru Wisłoka pod Ścianą Olzy. Całość wraz z parkingiem zajmuje powierzchnię 35 ha. Miejscowość posiada znakomitą komunikację dzięki bliskości z drogą krajową 28, dojazd od strony Sanoka i Krosna.

W programie imprezy oprócz stoisk producentów maszyn i żywności, przetwórców oraz hodowców nie zabraknie muzyki, zabawy ludowej łączącej degustacje lokalnej kuchni, zawody i konkursy. Na scenie swoje umiejętności artystyczne pokażą również zespoły ludowe.

Rudawka Rymanowska to jedna z najmniejszych miejscowości Beskidu Niskiego, poza sezonem mieszka tu tylko 30 osób. W roku 2013 w ciągu dwóch pierwszych dni wystawę odwiedziło ponad 20 tys. osób. Przejazd na wystawę odbywa się przez bród na Wisłoku z powodu remontu mostu.

Wstęp dla zwiedzających oraz parking wolny jest od opłaty."
train,"2010-01-15: Satelity skupiają się na Haiti

Agencje kosmiczne i prywatni operatorzy satelitarni wykonują wysokorozdzielcze zdjęcia dotkniętego trzęsieniem ziemi Haiti. Na zdjęciach widać zawalone budynki i tłumy na ulicach. Zdjęcia przekazywane są bezpłatnie do rządu Haiti, służb ratunkowych i organizacji charytatywnych.

We wtorek (12 I) Haiti zostało nawiedzone przez trzęsienie ziemi o sile 7 stopni w skali Richtera, najsilniejsze od ponad 200 lat.

Trzęsienie wystąpiło w pobliżu stolicy tego niewielkiego kraju, miasta Port-au-Prince. Liczbę ofiar śmiertelnych szacuje się obecnie na ponad 50 000.

Satelity obserwacji Ziemi zbierają teraz zdjęcia Haiti, które mogą pomoc ratownikom, organizacjom niosącym pomoc i rządowi Haiti w sprawniejszym zarządzaniu kryzysowym.

ONZ, Stany Zjednoczone, Francja i Kanada wezwały do zbierania danych optycznych i radarowych mogących pomóc w sytuacji, w której znalazł się ten wyspiarski kraj na Karaibach.

- ""To zadanie wszystkich agencji kosmicznych mające zapewnić pomoc Haiti, tym bardziej, że ze smutkiem muszę przyznać, że w tej kwestii jest jeszcze dużo do zrobienia"" - powiedział dyrektor generalny Europejskiej Agencji Kosmicznej, Jean-Jacques Dordain.

Zdjęcia Port-au-Prince są wykonywane przez najbardziej zaawansowane satelity: GeoEye-1, IKONOS, QuickBird, czy oba WorldView.

- ""GeoEye-1 w ciągu kilku sekund przelotu nad Port-au-Prince wykonał zdjęcia 2800 km powierzchni"", powiedział rzecznik GeoEye, Mark Brender.

Zarówno GeoEye jaki i DigitalGlobe, operator satelitów WorldView i QuickBird, przekazują zdjęcia zainteresowanym podmiotom bez żadnych opłat.

Zdjęcia z GeoEye zostały też dodane do bezpłatnego serwisu z mapami, Google Earth.

- ""Ratownicy i agencje pomocowe muszą wiedzieć, co się dzieje i jaka jest sytuacja"" - dodał Brender. - ""Satelity komercyjne zapewniają najdokładniejsze zdjęcia"".

Do obserwacji Haiti skierowano japońskiego satelitę ADEOS, francuskiego SPOT-5, europejskie ERS-2 i Envisat, oraz Kanadyjskiego RADARSAT-2.

- ""Radarowe satelity ESA zostały przekierowane do wykonania zdjęć dzisiaj i jutro, tak jak japońskie i kanadyjskie"" - powiedział w czwartek Dordain.

Globalna akcja obserwacji satelitarnych został zorganizowana w ramach aktywacji Międzynarodowej Karty Przestrzeni Kosmicznej i Kataklizmów.

Rzecznik NASA przekazał, że obserwacji próbowano dokonać również satelitą Terra, jednak jego pole widzenia zostało przesłonione przez chmury. Niestety kolejny raz satelita znajdzie się nad Haiti dopiero w przyszłym tygodniu. NASA dostarczyła za to dane porównawcze, tj. zdjęcia sprzed trzęsienia Ziemi - zebrane przez satelitę Terra i misje promu kosmicznego z roku 2000."
train,"2008-04-21: Ruszyła komisja śledcza ws. śmierci Barbary Blidy

Dziś ruszyły prace komisji śledczej w sprawie wyjaśnienia przyczyn śmierci Barbary Blidy. Po 90 minutach przesłuchania pierwszego ze świadków, komisja nie otrzymała prawie żadnej odpowiedzi.

Pierwszym świadkiem przesłuchiwanym przez komisję śledczą była prokurator Prokuratury Okręgowej w Katowicach Małgorzata Kaczmarczyk-Suchan. Przed komisją zasłaniała się tajemnicą służbową, co utrudniło pracę prowadzącym śledztwo posłom.

Barbara Blida, była posłanka SLD, popełniła samobójstwo we własnym domu, kiedy funkcjonariusze CBA wtargnęli na teren jej posesji. Była ona podejrzana w sprawie tzw. afery węglowej."
train,"2007-05-25: Polacy odkryli kolejną planetę pozasłoneczną

Międzynarodowy zespół astronomów kierowany przez dr hab. Andrzeja Niedzielskiego z Centrum Astronomii Uniwersytetu Mikołaja Kopernika w Toruniu i prof. Aleksandra Wolszczana z Uniwersytetu Stanowego Pensylwanii przy współpracy dr hab. Macieja Konackiego z Centrum Astronomicznego im. Mikołaja Kopernika PAN dokonał odkrycia planety pozasłonecznej HD 17092 b.

Gwiazda HD 17092.

W centrum układu znajduje się czerwony olbrzym ok 2,3 raza masywniejszy od Słońca. Nosi oznaczenie HD 17092. Znajduje się w gwiazdozbiorze Perseusza w odległości około 355 lat świetlnych od Ziemi. Gwiazda jest znacznie bardziej zaawansowana ewolucyjnie (czyli starsza) niż Słońce. Nasza gwiazda dzienna osiągnie ten etap rozwoju za ok 5 miliardów lat. Czerwone olbrzymy to rodzaj gwiazd, które wyczerpały już w swych jądrach wodór. Źródłem energii staje się w nich fuzja wodoru w koncentrycznej otoczce wędrującej, z upływem czasu, ku zewnętrznym warstwom gwiazdy. Skutkiem tego jest grawitacyjne zapadanie się centralnych obszarów gwiazdy i ekspansja zewnętrznych. Rozmiary gwiazdy rosną, natomiast jej temperatura spada.

Andrzej Niedzielski twierdzi, że HD 17092 b jest już dziesiątą odkrytą planetą krążącą wokół gwiazdy zaawansowanej ewolucyjnie. Układy planetarne przy gwiazdach tego typu znajdowane są bardzo rzadko, z powodu aktywności gwiazdy (pojawianie się plam, pulsacje) utrudniającej precyzyjne pomiary.

Badania planet przy czerwonych olbrzymach pozwalają lepiej zrozumieć mechanizmy powstawania układów planetarnych, szczególnie przy gwiazdach bardziej masywnych niż Słońce.

Okoliczności odkrycia.

Planeta HD 17092 b, jest pierwszym odkryciem dokonanym w ramach szerokiego przeglądu nieba prowadzonego we współpracy Uniwersytetu Stanowego Pensylwanii i Uniwersytetu Mikołaja Kopernika w Toruniu. Przegląd ten obejmuje około tysiąc gwiazd zaawansowanych ewolucyjnie, których prędkości radialne monitorowane są od czterech lat za pomocą teleskopu Hobby-Eberly w Teksasie (HET) o średnicy lustra 9,2 m.

Odkrywcy.

W skład zespołu odkrywców wchodzą: dr hab. Andrzej Niedzielski z Centrum Astronomii Uniwersytetu Mikołaja Kopernika w Toruniu, prof. Aleksander Wolszczan z Uniwersytetu Stanowego Pensylwanii, dr hab. Maciej Konacki z Centrum Astronomicznego Mikołaja Kopernika PAN w Toruniu, mgr Grzegorz Nowak, doktorant w CA UMK w Toruniu, dr Gracjan Maciejewski, asystent w CA UMK, dr M. Shao i dr C. Gelino z Caltech/Jet Propulsion Laboratory w Pasadenie, dr M. Shetrone z Obserwatorium McDonald w Teksasie i prof. L. Ramsey z Uniwersytetu Stanowego Pensylwanii."
train,"2008-09-02: Wrotków: na torach zginął mężczyzna

Tragiczny wypadek na torach w Lublinie. W nocy na wysokości ulicy Wrotkowskiej pociąg towarowy najechał na leżącego na torach mężczyznę. Maszyniście nie udało się w porę zahamować. Policja ustala tożsamość ofiary."
train,"Idol powraca

Kultowy już program telewizyjny, emitowany ostatnio w 2005 roku przez stację telewizyjną Polsat – ""Idol"" – powraca.

W październiku 2016 roku wiadomość o powrocie ""Idola"" została oficjalnie potwierdzona. Od 5 listopada w kilku polskich miastach zaczęły się już przesłuchania. Pierwszy casting do ""Idola"" odbył się w Gdyni, w Hotelu Courtyard by Marriot. Kolejne przesłuchania odbyły się już w Poznaniu, Katowicach i Warszawie. Najbliższe, a zarazem ostatnie przesłuchanie odbędzie się 26 listopada w Hotelu DoubleTree by Hilton we Wrocławiu.

Zasady program są niezmienne, natomiast zmieni się jury oceniające uczestników. W jury zasiądą: Ewa Farna, Janusz Panasewicz (wokalista Lady Punk), Wojciech Łuszczykiewicz (wokalista zespołu Video) oraz znana już widzom Elżbieta Zapendowska. Prowadzącym niezmiennie będzie Maciej Rock.

Dzięki ""Idolowi"" polski rynek muzyczny zyskał takich wokalistów jak m.in. Monika Brodka, Ania Dąbrowska czy Tomasz Makowiecki.

Idol będzie transmitowany przez Polsat już na początku 2017 roku."
train,"2007-08-31: Krauzemu zostaną postawione zarzuty w związku z przeciekiem o akcji CBA w resorcie rolnictwa

Ryszard Krauze, jeden z najbogatszych Polaków i biznesmen, który szczyci się świetnymi kontaktami z politykami, znalazł się na celowniku rządu Jarosława Kaczyńskiego. Prokuratura chce mu postawić zarzuty w śledztwie dotyczącym przecieku z akcji CBA w resorcie rolnictwa - napisał „Dziennik”.

Szef Prokomu został w lipcu przesłuchany przez prokuraturę w związku z przeciekiem o akcji CBA. ""Rzeczywiście, pan Ryszard Krauze zeznawał w prokuraturze. W jego pomieszczeniach w budynku Marriottu pojawili się też funkcjonariusze ABW. Nie była to rewizja"" - zapewnia Wiesław Walendziak, wiceprezes Prokom Investments.

Prokurator krajowy Dariusz Barski poinformował, że Krauzemu zostaną postawione zarzuty. Będą miały związek z przeciekiem o akcji Centralnego Biura Antykorupcyjnego w Ministerstwie Rolnictwa i Rozwoju Wsi w lipcu tego roku.
""Dziennik"" podał, że prawdopodobnie chodzi o tajemnicze spotkania, które miały miejsce 5 lipca na ostatnim piętrze warszawskiego hotelu, w przeddzień operacji specjalnej CBA. Jej finałem mogło być zatrzymanie Andrzeja Leppera, jeżeli wziąłby łapówkę w zamian za odrolnienie gruntu na Mazurach."
train,"2005-02-25: Wiśniewski wesprze reprezentantów Polski na Eurowizji

Michał Wiśniewski – lider rozwiązanego już zespołu Ich Troje, który podczas Konkursu Piosenki Eurowizji w Rydze w 2003 roku reprezentował Polskę i zajął siódme miejsce – będzie wspierał tegorocznych reprezentantów naszego kraju, zespół Ivan i Delfin, w promocji ich piosenki za granicą, przed tegorocznym festiwalem.

29 stycznia bieżącego roku Telewizja Polska S.A., która odpowiada za wybór wykonawcy na festiwal, ogłosiła, że decyzją komisji konkursowej, złożonej między innymi z dziennikarzy i krytyków, reprezentantem Polski na Eurowizji w roku 2005 będzie grupa Ivan i Delfin z piosenką ""Czarna Dziewczyna"". Jest to żywiołowy utwór, bazujący na stylistyce muzyki cygańskiej i rosyjskiej. Tegoroczny Konkurs Piosenki Eurowizji odbywać się będzie w Kijowie na Ukrainie. Półfinał konkursu zaplanowano na 19 maja, a finał na 21 maja. Odmiennie niż w zeszłym roku, tym razem polska piosenka nie znajdzie się bezpośrednio w finale, lecz będzie musiała przejść przez półfinał.

Wokalista grupy Ivan i Delfin, Rosjanin Ivan Komarenko, ma już doświadczenia ze współpracy z Michałem Wiśniewskim, występował bowiem w jego programie ""Jestem, jaki jestem"" emitowanym na antenie TVN. Obecnie Wiśniewski chce się zaangażować w przygotowanie Ivana i jego zespołu do występu w Kijowie. Ma pomóc między innymi w opracowaniu wizerunku scenicznego i choreografii. Prawdopodobnie będzie także współfinansował koszty wyjazdów związanych z promocją piosenki w zagranicznych stacjach telewizyjnych, tak jak to czynił w roku 2003 z własnym zespołem."
train,"2009-01-13: Zmarł ks. prof. Julian Warzecha

Po długiej chorobie 12 stycznia zmarł ks. prof. dr hab. Julian Warzecha, ksiądz pallotyn, biblista.

Ceremonie pogrzebowe planowane są na czwartek, 15 stycznia i odbędą się w kościele seminaryjnym i parafialnym w Ołtarzewie.

Planowany program uroczystości pogrzebowych:

Ksiądz Warzecha święcenia kapłańskie przyjął w 1970 roku. W 1981 obronił licencjat z biblistyki na Papieskim Instytucie Biblijnym w Rzymie, a w 1977 doktorat na Katolickim Uniwersytecie Lubelskim. Habilitację zdobył w 1990 roku, a profesurę w 1996 roku. 

Był autorek książek o tematyce biblijnej:"
train,"2006-02-15: Ptasia grypa u wybrzeży Bałtyku

U wybrzeży Morza Bałtyckiego znaleziono w środę martwe łabędzie - dwa w Niemczech i trzy w Polsce. Testy, jakie przeprowadzili Niemcy, wskazują na to, że były one zarażone wirusem H5N1. Wyniki badań wykonanych na grupie ptaków znalezionych w Polsce mają być znane jutro (według radia RMF) lub pojutrze (zdaniem IAR-u).

Dwa przebadane już łabędzie zostały zauważone na niemieckiej wyspie Rugia. O wykryciu wirusa powiadomił Reinhard Kurth, wirusolog z Instytutu imienia Roberta Kocha w Berlinie - ""Niestety, potwierdziło się, że łabędzie były zakażone [wirusem] H5N1 z Azji"".

Trójkę ptaków z Polski znaleziono na plaży w Krynicy Morskiej. Na miejsce przybyła jednostka straży pożarnej z Nowego Dworu Gdańskiego, patrol straży granicznej oraz weterynarz. Teren, w pobliżu którego znaleziono martwe zwierzęta został zabezpieczony.

Według polskich rybaków, martwe łabędzie nie są niczym nadzwyczajnym o tej porze. Co roku na plażach znajdowanych jest kilkadziesiąt nieżywych ptaków.

Podejrzenia wystąpienia ptasiej grypy wśród dzikiego ptactwa w krajach Unii Europejskiej są weryfikowane w Danii, w Polsce i na Węgrzech zaś potwierdzone w Grecji, w Niemczech, i we Włoszech."
train,"2007-06-19: Premier ostrzega lekarzy przed zaostrzaniem protestu

Premier Jarosław Kaczyński we wtorkowych ""Sygnałach Dnia"" ostrzegł lekarzy przed zaostrzaniem protestu.

Szef rządu poinformował także, że jeśli życie ludzi będzie zagrożone z powodu strajków, to rząd podejmie działania, które ""doprowadzą do tego, że zagrożeń dla ludzkiego życia nie będzie"".

Jarosław Kaczyński powiedział też, że na konferencji prasowej po posiedzeniu rządu odniesie się do słów szefa Ogólnopolskiego Związku Zawodowego Lekarzy (OZZL), Krzysztofa Bukla, który powiedział, że politycy, którzy opowiedzą się przeciwko zwiększeniu nakładów na służbę zdrowia, będą odpowiedzialni za śmierć kilkudziesięciu tysięcy ludzi.

""Nie mogą wszystkie pieniądze być przeznaczone na jedną grupę ludzi, która ma szanse w przyszłym roku na realne podwyżki"" - powiedział premier.

Lekarze i pielęgniarki zamierzają protestować we wtorek przeciwko zaniechaniu przez rząd działań, mających poprawić ich sytuację.

Premier podkreślił że lekarze - choć są ważną grupą zawodową - nie mogą być faworyzowani przez podwyżki. Przypomniał, że na przyszły rok w Narodowym Funduszu Zdrowia będzie dodatkowo prawie 6 mld zł, co pozwoli najlepszym lekarzom zarabiać więcej.

Lekarze będą domagać się dzisiaj:"
train,"2008-11-28: Poznańska Konferencja ONZ w sprawie zmian klimatycznych

W poniedziałek 1 grudnia 2008 roku na wydzielonym obszarze Międzynarodowych Targów Poznańskich rozpoczęła się Konferencja ONZ w sprawie zmian klimatycznych. Znana też jako COP-14 (ang. ""Conference of the Parties no. 14"") konferencja jest czternastym z kolei szczytem 192 państw-stron Ramowej konwencji Narodów Zjednoczonych w sprawie zmian klimatu (UNFCCC) i czwartym spotkaniem 183 państw - sygnatariuszy Protokołu z Kioto (MOP-4). Uczestnicy COP-14 i MOP-4 mają podsumować dotychczasowe osiągnięcia i problemy we wdrażaniu postanowień UNFCCC i Protokołu z Kioto oraz kontynuować negocjacje przed planowaną na koniec 2009 roku kolejną konferencją klimatyczną ONZ. To właśnie na COP-15 w Kopenhadze powinien zostać osiągnięty ostateczny międzynarodowy konsensus w sprawie sposobów ochrony klimatu, który winien wejść w życie w roku 2013.

W dwutygodniowej poznańskiej konferencji weźmie udział ok. 9000 delegatów ze 185 państw członkowskich Ramowej konwencji Narodów Zjednoczonych w sprawie zmian klimatu (UNFCCC), a także przedstawiciele światowego biznesu, przemysłu, organizacji pozarządowych (NGO) i międzyrządowych zatroskanych zmianami klimatycznymi i zainteresowanych ochroną środowiska. Nie zabraknie też przedstawicieli świata nauki pracującego nad nowymi ""czystymi"" technologiami, rozwiązaniami organizacyjnymi oraz systemami ochrony i oczyszczania środowiska. Uczestniczący w konferencji ministrowie odpowiedzialni za ochronę środowiska przedyskutują długofalowe działania i cele, które winna uzgodnić społeczność międzynarodowa, by ograniczyć zagrożenia związane z globalnymi zmianami klimatycznymi. Większość środowisk naukowych jest dziś bowiem przekonana, że za część globalnego ocieplenia Ziemi odpowiada niefrasobliwy i krótkowzroczny rozwój cywilizacji przemysłowej, a spory dotyczą raczej skali ludzkiego oddziaływania oraz tempa i nieodwracalności zmian klimatu.

Efektem poznańskiego szczytu winno być uzgodnienie projektu dokumentu, który stanie się podstawą do wynegocjowania porozumienia w Kopenhadze. Istotnym elementem kompromisu w sprawie nowego protokołu winno być opracowanie finansowych, technologicznych i organizacyjnych mechanizmów ograniczania szkodliwych emisji gazów do atmosfery, wspierania ""czystego"" zrównoważonego rozwoju i postępowania z grożącymi w różnych rejonach świata skutkami globalnego ocieplenia. Ważna rola przypada w tym obszarze nie tylko funkcjonującym już mechanizmom ""handlu emisjami"", ale też np. skuteczniejszym strategiom ograniczania ryzyka i zarządzania nim, których doskonalenie zależy nie tylko od opracowywania konkretnych nowatorskich i ekologicznych rozwiązań technicznych, ale także od politycznych uzgodnień w skali globalnej.

Oczekuje się, że uczestnicy tego największego w 2008 roku zgromadzenia osób zatroskanych zmianami klimatycznymi wypracują nie tylko podstawy strategii dla przyszłości, ale i konkretne rozwiązania, które także w krótkim okresie - przed rokiem 2012 - wspomogą zwłaszcza kraje rozwijające się w tworzeniu i wdrażaniu nowych ekologicznych technologii i rozwiązań systemowych, ograniczających np. rabunkową eksploatację lasów tropikalnych i degradację lokalnych ekosystemów. Państwa i regiony, w których ochrona środowiska i zapobieganie zmianom klimatycznym nie trafiło jeszcze na listę priorytetów są bowiem nie tylko obszarami szczególnej troski, ale i nadziei, że przy odpowiednim wsparciu międzynarodowym uda im się uniknąć przynajmniej części błędów popełnionych przez kraje bardziej rozwinięte, ale też bardziej szkodzące środowisku i klimatowi.

W dniu 1 grudnia w otwarciu organizowanej przez polskie Ministerstwo Środowiska konferencji wziął udział m.in. premier Donald Tusk, a udział w finałowej sesji COP-14 w dniach 11-12 grudnia zapowiedzili m. in. sekretarz generalny ONZ Ban Ki-moon, prezydent Lech Kaczyński oraz wiele innych głów państw i rządów. Niektórzy przedstawiciele ONZ i organizacji pozarządowych obawiają się jednak, że światowy kryzys finansowy i oznaki recesji gospodarczej mogą ograniczyć determinację polityków w uzgadnianiu i wdrażaniu kosztownych mechanizmów ochrony przed mniej dokuczliwymi na codzień, lecz nie mniej groźniymi w dłuższym okresie, zmianami klimatycznymi Ziemi.

Oficjalnym obradom w miasteczku konferencyjnym zbudowanym na terenie Międzynarodowych Targów Poznańskich towarzyszyć będzie społeczna Kampania Alternatywna ""Klimat Teraz!"". W jej ramach w różnych miejscach miasta zaplanowano liczne wydarzenia kulturalne i edukacyjne, panele dyskusyjne i koncerty, happeningi i manifestacje organizacji pozarządowych (np. Greenpeace, która planuje budowę specjalnego miasteczka) oraz lokalnych grup i stowarzyszeń o charakterze ekologicznym i obywatelskim , w tym alterglobalistów.

Działania okołokonferencyjne skupiają się wokół MTP i pl. Wolności, oddanego przez władze Poznania na czas szczytu klimatycznego rozmaitym inicjatywom społecznym. Ich kulminacja nastąpi w sobotę 6 grudnia, podczas Światowego Dnia Akcji na rzecz Klimatu, kiedy to m.in. na poznańskich ulicach odbędzie się specjalny rowerowy przejazd klimatyczny. Rowerowa Masa Krytyczna nie włącza się do tego przejazdu, albowiem jej organizatorzy i organizatorki są przeciwni obciążaniu mieszkańców miasta kosztami bezpośrednimi i pośrednimi konferencji. W południe z pl. Wolności w kierunku MTP wyruszy marsz pod hasłem ""Klimat teraz!"". Przed władzami miasta trudny egzamin ze sprawności organizacyjnej i gościnności, a przed wszystkimi poznaniakami - z otwartości, życzliwości i wyrozumiałości."
train,"2009-03-18: Berlin: piknik na powitanie wiosny

Polskie Towarzystwo Szkolne ""Oświata"" organizuje w sobotę, 28 marca w Berlinie piknik na powitanie wiosny. Odbędzie się on w Reiterhof K.F.Qualitz-Domaradzki, Zabel-Krüger-Damm 229, Lübars (Reinickendorf).

W programie m.in. palenie Marzanny, występy artystyczne (m.in. występ dziecięcego zespołu tanecznego ""Krakowiacy"" oraz pokazy woltyżerki) i wiele innych atrakcji dla dzieci i dorosłych. Na godzinę 18:00 zaplanowano rozpoczęcie zabawy tanecznej, którą organizatorzy określili jako ""na dechach"", z udziałem zespołu ""New System""."
train,"3 września 2016 r. także w Łodzi odbyło się Narodowe Czytanie „Quo vadis” Henryka Sienkiewicza

W Łodzi miłośnicy czytania książek spotkali się w Muzeum Kinematografii i Teatrze Małym w Manufakturze na Narodowym Czytaniu „Quo vadis” Henryka Sienkiewicza a uczestniczyli w wydarzeniu m.in. politycy, aktorzy, dziennikarze

W sobotę 3 września 2016 r. w całej Polsce odbyło się Narodowe Czytanie „Quo vadis” Henryka Sienkiewicza jako piąta edycja akcji zainicjowanej przed laty przez parę prezydencką.

Coroczna akcja ma uzmysłowić Polakom, że książki czytać warto, mimo rozwoju, wręcz ekspansji, słowa czytanego na ekranie laptopa, smartfona, e-booka.

W sobotę czytano w całym kraju wybraną przez internautów najbardziej bodaj znaną w świecie książkę noblisty Henryka Sienkiewicza „Quo vadis”. Warto przypomnieć że wbrew obiegowej opinii Henryk Sienkiewicz nie został uhonorowany Nagrodą Nobla za „Quo vadis” a za tzw. całokształt, za wartość znaczącą całego swojego pisarstwa.

W Łodzi Narodowe Czytanie odbyło się w pałacu wielkiego łódzkiego fabrykanta Karola Wilhelma Scheiblera który jest siedzibą Muzeum Kinematografii. W wydarzeniu uczestniczyło około 100 osób.

Słuchano fragmentów powieści w wykonaniu wielu osób a jako pierwszy czytał 12-letni Kacper Grabowski, nagrodzony za to ekskluzywnym wydaniem książki oraz jednym z wielu prawdziwych wieńców laurowych, które pracownicy Ogrodu Botanicznego w Łodzi przygotowali na Narodowe Czytanie.
Później fragmenty „Quo vadis” czytali Hanna Zdanowska - prezydent Łodzi, Zbigniew Rau - wojewoda łódzki, Jolanta Chełmińska - doradca marszałka województwa łódzkiego a także aktorzy: Bronisław Wrocławski, Mariusz Jakus, Monika Buchowiec, Kamil Maćkowiak, oraz aktor i reżyser Marcel Szytenchelm.

Stroje mieszkańców starożytnego Rzymu, w tym gladiatorów prezentowała grupa rekonstrukcyjna Walhalla i opowiadała o dawnych obyczajach. 
Członkowie zespołu Schola Gregoriana Silesiensis wykonywali starorzymskie chorały a na trąbce grał hejnalista przybrany w rzymską togę.

Dostępna także była wystawa „Sienkiewicz sfilmowany”, zrealizowana przez Muzeum z okazji Roku Sienkiewiczowskiego.

Na zakończenie uczestnicy zobaczyli film, składający się z fragmentów ekranizacji „Quo vadis” z różnych lat, nawet jeszcze z czasów kina niemego. 

W Narodowym Czytaniu uczestniczył w Łodzi również Teatr Mały w Manufakturze, zaś w bibliotekach miejskich czytelnicy mogli oglądać wystawy poświęcone życiu i twórczości Henryka Sienkiewicza.

W ubiegłym roku lekturą narodową była „Lalka” Bolesława Prusa."
train,"Łódź: społeczna akcja sprzątania cmentarza żydowskiego - zaproszenie

Jak co roku Grupa Pewnych Osób zaprasza chętnych łodzian do społecznych porządków na łódzkich cmentarzach. W poprzednich latach wolontariusze sprzątali nagrobki na części ewangelicko-augsburskiej Starego Cmentarza. Tym razem będzie okazja poznać Cmentarz żydowski.

Jak mówi jeden z organizatorów sprzątania: """"Łódzki Cmentarz Żydowski jest największą w Polsce oraz jedną z największych w Europie nekropolii żydowskich. Jak każdy inny cmentarz, ten również jest pomnikiem świadczącym o dziejach naszego miasta. Pochowani są na nim łodzianie, zwykli ludzie oraz ci bardziej znani, zasłużeni dla rozwoju miasta oraz znani w świecie."""". Swoje groby na cmentarzu żydowskim w Łodzi mają Izrael Poznański, Seweryn Sterling, Władysław Pinkus czy rodzice Juliana Tuwima i Artura Rubinsteina. Niestety w wyniku II wojny światowej, wieloma grobami nie ma się kto opiekować. 

Prace wykonywane przez wolontariuszy podczas tego typu sprzątania (tzw. ""miejski wolontariat"") polegają głównie na usuwaniu śmieci, grabieniu liści czy przycinaniu roślinności. Aby dołączyć do akcji nie potrzeba specjalnych umiejętności ani wiedzy. Organizatorzy proszą jednak o zabranie rękawic ogrodniczych, a mężczyzn dodatkowo o założenie czapek (lub chustek przykryających głowę)

Sprzątanie odbędzie się 12 sierpnia (niedziela), od godziny 10.00 do ok. 14.00. 
Zbiórka chętnych przy ul. Brackiej (wejście od ulicy Zmiennej)"
train,"2008-10-24: Pomyślne lądowanie rosyjskiego statku kosmicznego Sojuz TMA-12

Kapsuła lądownicza rosyjskiego statku kosmicznego Sojuz TMA-12 z trzema astronautami - Amerykaninem i dwoma Rosjanami - pomyślnie wylądowała na Ziemi w nocy z czwartku na piątek 24 października.

""Sojuz wylądował"" - poinformował dziennikarzy ekspert z rosyjskiego centrum kosmicznego w Moskwie. Lądowanie odbyło się na stepie w północnej części Kazachstanu.

Rosjanie Siergiej Wołkow i Oleg Kononienko znaleźli się na Ziemi po 6 miesiącach przebywania na Międzynarodowej Stacji Kosmicznej (ISS), natomiast Amerykanin Richard A. Garriott, szósty kosmiczny turysta w historii, za swoją kosmiczną podróż zapłacił około 30 milionów dolarów, spędził na orbicie 12 dni.

Tymczasem do kolejnej po podróży do ISS szykuje się wahadłowiec Endeavour do misji STS-126, którego celem będzie m.in przywiezienie Gregory Chamitoffa członka 17 ekspedycji."
train,"2009-11-29: Wyborcza niedziela

29 listopada w czterech krajach odbywają się wybory. W Gwinei Równikowej i Urugwaju trwają wybory prezydenckie, w Hondurasie wybory generalne, czyli prezydenckie i parlamentarne jednocześnie, natomiast w Szwajcarii - referendum. Wczoraj z kolei zakończyły się wybory generalne w Namibii.

Gwinea Równikowa.

W Gwinei Równikowej zwycięstwo gwarantuje kandydatowi 7-letnią kadencję. Prezydent wiele razy może ubiegać się o reelekcję. Obecny prezydent Teodoro Obiang Nguema Mbasogo sprawuje urząd od 1979 roku, gdyż wygrywał wybory w latach 1982, 1989, 1996 i 2002.

Udział w wyborach zapowiedział prezydent Obiang, który pozostaje niekwestionowanym faworytem w walce o urząd, z powodu braku silnej opozycji politycznej. W sumie do udziału wyborów w wyborach zgłosiło się 5 kandydatów.

Wczoraj bojkot wyborów ogłosił Carmelo Mba Bacale, kandydat Akcji Ludowej. Zarzucił władzom planowanie fałszerstw wyborczych, wskazując na fakt, że okręgowym komisjom wyborczym oraz krajowej komisji wyborczej przewodniczą członkowie PDGE.

Urugwaj.

W Urugwaju rozgrywa się dziś druga tura wyborów. I turę głosowania z 25 października 2009, z wynikiem 48,2%, wygrał Jose Mujica. Luis Alberto Lacalle będzie jego dzisiejszym rywalem.

Obecny prezydent Tabare Vazquez nie wziął udziału w wyborach.

Honduras.

W Hondurasie tymczasem trwają wybory prezydenckie, parlamentarne i lokalne. W wyborach generalnych w 2009 obywatele Hondurasu będą wybierać prezydenta na okres 4-letniej kadencji, 128 deputowanych do Kongresu Narodowego oraz przedstawicieli do władz lokalnych.

Wybory są organizowane po zamachu stanu z 28 czerwca 2009, kiedy to obalony został Manuel Zelaya, a władzę objął dotychczasowy przewodniczący parlamentu, Roberto Micheletti.

W wyborach startuje pięciu kandydatów, a najbardziej liczącymi się są Porfirio Lobo Sosa i Elvin Santos.

Szwajcaria.

W Szwajcarii obywatele wypowiadają się na temat trzech kwestii. Referendum tyczy się zakazu wznoszenia minaretów w szwajcarskich meczetach, zakazu eksportu broni i materiałów zbrojeniowych, za wyjątkiem systemów odminowujących oraz służących obronie cywilnej i przeznaczania wpływów podatkowych od paliw lotniczych wyłącznie na potrzeby przemysłu lotniczego.

Z inicjatywą zorganizowania referendum w sprawie zakazu budowy minaretów wyszła w 2007 Szwajcarska Partia Ludowa (SVP). Argumentowała, że minarety symbolizują ideologiczny sprzeciw wobec państwowej konstytucji. W 2008, w ramach akcji ""stop minaretom"", SVP zebrała ponad 113 tysięcy podpisów w sprawie organizacji referendum w tej kwestii. Referendum w sprawie zakazu broni i materiałów zbrojeniowych, za wyjątkiem systemów odminowujących oraz służących obronie cywilnej, zostało zorganizowane z inicjatywy lewicowych partii politycznych i organizacji pozarządowych. Inicjatywę zorganizowania referendum w kwestii podatków od paliw lotniczych podjęły prawicowe i centroprawicowe partie polityczne. Zaproponowały one przeznaczenie dochodów podatkowych z paliw lotniczych używanych do lotów krajowych wyłącznie na potrzeby przemysłu lotniczego, sprzeciwiając się przeznaczaniu ich części na przemysł drogowy i transportowy.

Wg pierwszych danych po zamknięciu lokali wyborczych Szwajcarzy opowiedzieli się za zakazem budowy minaretów przy meczetach.

Namibia.

W dniach 27-28 listopada w Namibii zorganizowano wybory generalne. Prezydent Namibii wybierany jest w wyborach bezpośrednich na okres 5-letniej kadencji, z możliwością jednej reelekcji. W wyborach parlamentarnych, również na okres 5 lat, wybieranych jest 72 deputowanych do Zgromadzenia Narodowego, niższej izby parlamentu.

W wyborach wystartowało 13 kandydatów. O reelekcję ubiegał się Hifikepunye Pohamba."
train,"2008-05-26: LXI Festiwal Filmowy w Cannes zakończony

LXI Festiwal Filmowy w Cannes odbył się w dniach 14-25 maja 2008 r. Zaprezentowano w sumie 21 filmów konkursowych.

Laureaci.

Złotą Palmę wręczono ostatniego dnia festiwalu francuskiemu dramatowi obyczajowemi Klasa (fr. ""Entre Les Murs"") w reżyserii Laurenta Canteta. Jury pod przewodnictwem amerykańskiego aktora Seana Penna wybrało francuski dramat jednogłośnie. Nagrodę wręczył Robert De Niro.

Nagrodę Grand Prix Festiwalu otrzymał włoski film o mafii neapolitańskiej pt. ""Gomorra"", w reżyserii Matteo Garrone. Nagrodę Jury przyznano również produkcji pochodzącej z Półwyspu Apenińskiego - dramatowi biograficznemu ""Il Divo"" Paulo Sorrentino.

Nagrodę dla najlepszego aktora otrzymał Benicio Del Toro za rolę w biograficznym ""Guerrilla"". Aktor zadedykował ją Che Guevarze. Za najlepszą aktorkę uznano Brazylijkę Sandrę Corveloni za rolę w koprodukcji brazylijsko-amerykańskiej pt. ""Linha De Passe"".

Nagrodę za reżyserię wręczono Turkowi Nuri Bilge Ceylanowi za ""Trzy małpy"" (tur. "" Üç maymun""), natomiast nagrodę za scenariusz - Jean-Pierre'owi i Lucowi Dardenne (za ""Milczenie Lorny""; fr. ""Le Silence de Lorna"").

Poza głównymi nagrodami festiwalowymi przyznano również dwie nagrody specjalne. Laureatami tychże nagród zostali Catherine Deneuve oraz Clint Eastwood. Francuzka zagrała w Opowieści Wigilijnej (fr. "" Un conte de Noël""), natomiast Amerykanin wyreżyserował ""Zamianę"" (ang. ""Changeling"") z rolą Ageliny Jolie. Obie produkcje były zaprezentowane w czasie festiwalu. Sean Penn stwierdził, że nagrody dla obu aktorów są przyznane nie tylko za ich tegoroczne osiągnięcia, lecz również za całokształt twórczości artystycznej.

Złotą Kamerę wręczono reżyserowi Steve'owi McQueenowi za ""Hunger"", natomiast specjalne wyróżnienie trafiło w ręce twórców filmu pt. ""Vse umrut, a ya ostanus"". Złotą Palmę dla filmu krótkometrażowego odebrał Rumun Marian Crisan za ""Megatron"".

Jury.

Tegoroczne jury oceniające filmy pełnometrażowe składało się z dziewięciu członków:"
train,"2006-02-01: Bush: Dążę do szerzenia demokracji i walki z terroryzmem

W wygłoszonym dorocznym orędziu o stanie państwa, prezydent USA George W. Bush zapowiedział dalsze szerzenie demokracji na świecie i walkę z globalnym terroryzmem islamskim.

Zdaniem Busha, miarą amerykańskiego przywództwa na świecie musi być dokończenie działań rozpoczętych w Iraku. ""Nasz naród jest oddany realizacji historycznego, długofalowego celu - zmierzamy do położenia kresu tyranii na świecie. Zależy od tego przyszłe bezpieczeństwo Ameryki. (...) W czasie próby nie możemy znaleźć bezpieczeństwa przez porzucenie naszych zobowiązań i wycofanie się w nasze granice. Ameryka nigdy tego nie zrobi"" - powiedział w orędziu prezydent USA.

Bush przedstawił terrorystów islamskich jako śmiertelne zagrożenie dla Ameryki i podkreślił, że nie można biernie czekać na atak z ich strony. Stwierdził także, że operacja wojskowa w Iraku to część wojny z globalnym terroryzmem i krucjaty na rzecz demokracji na Bliskim Wschodzie.

""Intencje terrorystów trzeba brać poważnie. Ich celem jest zdobycie władzy w Iraku i atakowanie stamtąd. Dążą oni do pozyskania broni masowego rażenia. Przeliczą się jednak. My kochamy naszą wolność i będziemy walczyć, aby ją zachować"" - oświadczył Bush.

Prezydent USA powtórzył również, że przedwczesne wycofanie wojsk amerykańskich z Iraku - czego domagają się Demokraci - byłoby ogromnym błędem. ""Pokazałoby to, że obietnice Ameryki nic nie są warte - powiedział, dodając, że w Iraku nasz naród ma tylko jedną opcję: dotrzymać słowa, wspierać naszych sojuszników i pokonać wroga"". ""Decyzje o stopniowym wycofywaniu wojsk z Iraku"" - powiedział - ""będą podejmowane przez dowódców wojskowych, a nie przez polityków w Waszyngtonie"".

W swoim przemówieniu prezydent ostrzegł także Iran przed próbami produkcji broni atomowej. ""Narody świata nie mogą pozwolić, aby reżim irański wszedł w posiadanie broni nuklearnej"" - stwierdził Bush. Wezwał także radykalną islamską partię Hamas, która niedawno wygrała wybory na terytoriach palestyńskich, aby złagodziła swoją ekstremistyczną postawę."
train,"2007-05-15: Tenis, Hamburg: polski debel w drugiej rundzie

Najlepsi polscy debliści, Mariusz Fyrstenberg i Marcin Matkowski, pokonali Guillermo Canasa i M. Garcię z Argentyny w pierwszej rundzie turnieju tenisistów ATP Masters Series w Hamburgu. Na pierwszej rundzie turnieju deblistów swój udział zakończyła także szwajcarska para Roger Federer i Stanislas Wawrinka, którzy przegrali z Jamesem Blakiem i Mardym Fishem. Rywalami polskiego debla w kolejnej rundzie turnieju rozstawieni z numerem ósmym Szwed Simon Aspelin i Austriak Julian Knowle.

Z turnieju gry pojedynczej wyeliminowany został trzynasty zawodnik imprezy, Rosjanin Michaił Jużny, który przegrał 4/6 6/2 6/7(5) z zawodnikiem gospodarzy, Florianem Mayerem. Z turniejem pożegnał się też Brytyjczyk Andy Murray, który przy prowadzeniu 5/1 z Włochem Filippo Volandrim doznał kontuzji nadgarstka i skreczował. Do drugiej rundy awansowali Fin Jarkko Nieminen i Hiszpan Carlos Moya."
train,"Łódź: kolejny dyrektor Zarządu Dróg i Transportu

Łódzki Zarząd Dróg i Transportu ma dziewiątego dyrektora w ciągu czterech lat.

Ostatnim dyrektorem Zarządu Dróg i Transportu w Łodzi, który pełnił tę funkcję dłużej niż rok była Alina Giedryś. Od 2008 roku na stanowisku dyrektora jednostki Urzędu Miasta Łodzi, która odpowiada za wydawanie rocznie prawie połowy miejskiego budżetu nie było osoby, która kierowałaby nią dłużej niż rok.

Tylko czterech ostatnich dyrektorów powoływała Hanna Zdanowska, obecna prezydent Łodzi (w ciągu niewiele ponad rocznej kadencji). Zgodnie z zapowiedziami wiceprezydenta Radosława Stępnia, odpowiedzialnego za komunikację w Łodzi, Zarząd Dróg i Transportu ma być teraz zarządzany w nowoczesny sposób."
train,"2005-04-18: Gdańsk: Rondo im. Jacka Kaczmarskiego

Imię Jacka Kaczmarskiego barda Solidarności otrzymało rondo u zbiegu ul. Słowackiego i Złotej Karczmy w Gdańsku Matarni.

""Jacek Kaczmarski przez wiele lat komunizmu był dla nas zwiastunem nadchodzącej wolności"" - powiedział w trakcie uroczystosci Bogdan Borusewicz, znany działacz opozycji w okresie PRL.

Jacek Kaczmarski urodził się w 1957 r., był niezmiennie kojarzony jako bard Solidarności. Jego piosenki dodawały siły i nadziei wszystkim Polakom w czasie komunizmu.

Zmarł po walce z ciężką chorobą 10 kwietnia 2004 roku."
train,"2008-11-23: Poznań: Katarzynka 2008

Dzisiaj w Poznaniu odbyło się święto patronki kolejarzy i pracowników komunikacji miejskiej: „Katarzynka 2008”. Impreza zorganizowana została przez Klub Miłośników Pojazdów Szynowych przy współpracy z MPK Poznań Sp. z o. o. i PKP. W tym roku mieszkańcy Poznania i goście mogli zwiedzić zajezdnię tramwajową przy ulicy Gajowej, zajezdnię autobusową A-1 „Warszawska” oraz Zakład Taboru Franowo.

Zajezdnia Gajowa.

Atrakcją była przejażdżka zabytkowymi tramwajami na bezpłatnej linii 23, której trasa przebiegała ulicami: Gajowa – Zwierzyniecka – Rondo Kaponiera – Święty Marcin – Marcinkowskiego – Podgórna – Plac Wiosny Ludów - Plac Bernardyński - Dowbora-Muśnickiego - Mostowa - Most św. Rocha - Kórnicka - Jana Pawła II – Rondo Śródka – Warszawska – Zajezdnia Warszawska.

Linia była obsługiwana była następującym taborem:

Zajezdnia Warszawska.

Teren zajezdni przy Warszawskiej można było zwiedzać z szyb autobusu Jelcz O43 i przyczepy P01 (tzw. ""ogórka""). Poruszał się trasą: brama główna - stacja paliw - myjnia - hala OC – brama. Kierownik zajezdni opowiadał o historii, taborze oraz codziennych czynnościach po zakończeniu kursowania autobusów.

Na terenie zajezdni zaprezentowały się wszystkie modele autobusów miejskich MPK w Poznaniu. Zwiedzający mogli usiąść za sterami każdego autobusu, przejść się po pokładzie.

Zakład taboru Franowo.

Katarzynka to również dzień otwarty Zakładu Taboru Franowo, gdzie odbyła się wystawa taboru:

Zaprezentowano projekt nowego dworca kolejowego w Poznaniu. Uczestnicy mieli możliwość przejażdżki w kabinie parowozu Tr5 oraz drezyną ręczną.

Na teren zakładu można było przyjechać tylko linią autobusową F obsługiwaną głównie przez tabor zabytkowy. Lecz chętnych było bardzo dużo, co spowodowało wysłanie dodatkowych autobusów do obsługi tej linii, trasą linii była: Zajezdnia Warszawska – Franowo. Przejazd do zakładu zapewniał również autobus szynowy SA 132.

Dla zwiedzających otwarte były również Izba Pamięci PKP przy Alejach Niepodległości oraz Szkoła Komunikacyjna przy ul. Fredry.

Historia święta.

Jednym ze sztandarowych projektów realizowanych przez Klub Miłośników Pojazdów Szynowych jest impreza katarzynkowa. Historia święta sięga 1996 roku. Wówczas na ulicach miasta pojawił się po długiej przerwie (4 lata) skład wagonów N+ND. W 1997 roku KMPS obsługiwał linię nr 24 na trasie: Dębiec - 28 Czerwca - Towarowa - Św. Marcin - Rondo Kaponiera - Fredry - Podgórna - Strzelecka - Królowej Jadwigi - Górna Wilda - Dębiec. Od tego czasu Katarzynka stała się cykliczną imprezą okolicznościową. Z roku na rok w imprezie uczestnicy coraz więcej poznaniaków i gości. Zdaniem klubu dzięki takim imprezom udaje się budować świadomość mieszkańców o potrzebie dbania o zabytki kultury i zachowywanie unikatów dla potomnych. Działalność klubu to przede wszystkim:"
train,"Morten Ågheim nie żyje

W wieku niespełna 37 lat zmarł Morten Ågheim, były reprezentant Norwegii w skokach narciarskich. Przyczyny śmierci byłego norweskiego skoczka narciarskiego nie zostały podane do publicznej wiadomości.

Morten Ågheim zmarł 8 czerwca w miejscowości Mo i Rana. Informacja o jego śmierci nie przedostała się jednak do norweskich mediów – potwierdził ją Tom Aage Aarnes, również były norweski skoczek narciarski. Ågheim zadebiutował w Pucharze Świata w sezonie 1997/1998, podczas konkursów w Lillehammer. Najlepiej zaprezentował się w sezonie 1998/1999, gdzie wielokrotnie znajdował się w czołowej dziesiątce, a najlepszy występ zanotował 20 grudnia 1998 w Harrachovie, gdzie zajął czwarte miejsce, przegrywając tylko z Janne Ahonenem, Noriakim Kasai i Andreasem Widhölzlem. Po sezonie 2001/2002 skoczek zakończył karierę.

Największym sukcesem Ågheima były: mistrzostwo Norwegii zdobyte w 1999 na skoczni Lønnbergbakken w Raufoss, a także złoty medal indywidualnie i drużynowo podczas Zimowych Igrzysk Dobrej Woli, które odbyły się w Lake Placid w lutym 2000. 

Pozostawił żonę i trójkę dzieci."
train,"2007-08-31: Netzel odwołany z funkcji prezesa PZU SA

Rzecznik Ministerstwa Skarbu Państwa, Paweł Kozyra, poinformował, że Jaromir Netzel nie pełni już funkcji prezesa PZU SA.

Wojciech Jasiński, Minister Skarbu Państwa oraz Paweł Szałamacha, Sekretarz Stanu w Ministerstwie Skarbu Państwa spotkali się dzisiaj w Centrali PZU SA z Beatą Kozłowską-Chyła, Członkiem Zarządu PZU SA. Na spotkaniu omówione zostały bieżące problemy spółki.

Po spotkaniu minister skarbu poinformował o odwołaniu Jaromira Netzla ze stanowiska Prezesa Zarządu PZU SA. Minister jako jedyny może podejmować kroki w sprawie stanowiska prezesa zarządu. Jasiński zapowiedział, że stanowisko zostanie w najbliższym czasie obsadzone.

Były już prezes PZU SA został zatrzymany we czwartek przez ABW. Oprócz niego zatrzymani zostali także: Janusz Kaczmarek i Konrad Kornatowski.

Aktualnie Jaromir Netzel przebywa w szpitalu do którego został zabrany prosto z przesłuchania."
train,"2005-09-27: Wyniki wyborów parlamentarnych w lubuskim

Państwowa Komisja Wyborcza podała oficjalne wyniki wyborów parlamentarnych.

W Zielonej Górze kolejne miejsca zajęli: Platforma Obywatelska (31,3% głosów), Prawo i Sprawiedliwość (19,6%), Sojusz Lewicy Demokratycznej (18,9%), Liga Polskich Rodzin (10,8%) i Samoobrona RP (5,0%). Pozostałe partie poniżej 5%. Frekwencja wyniosła 45%.

W Gorzowie Wielkopolskim zwyciężyła zdecydowanie partia Prawo i Sprawiedliwość (35,5%), drugie miejsce dla Platformy Obywatelskiej (20,4%). Następne dla Sojuszu Lewicy Demokratycznej (18,9%) i Samoobrony RP (8,0%). Pozostałe partie poniżej 5%. Frekwencja w mieście wyniosła 41,3%.

Z zielonogórskiego okręgu wyborczego (obejmującego całe województwo lubuskie) do Sejmu dostali się: Cz. Fiedorowicz, B. Bukiewicz, B. Bojko i W. Szadny (z PO), K. Marcinkiewicz, J. Materna i M. Surmacz (z PiS), J. Kochanowski i B. Wontor (z SLD), W. Starosta (z Samoobrony), J. Zych (z PSL) i K. Bosak (z LPR). 

Senatarowie: E. Rafalska (z PiS: 32,4%), D. Bachalski (z PO: 25,5%) i M. Miłek (z KWW M. Miłka: 16,5%). Najwyższą frekwencję odnotowano w Zielonej Górze 45%, a najniższą w powiatach: żarskim (31,6%), żagańskim (31,6%) i strzelecko-drezdeneckim (31,8%)."
train,"2008-10-19: McCain: Obama to socjalista

John McCain, kandydat na prezydenta USA z ramienia republikanów, oskarża Baracka Obamę o wspieranie ""ekonomii socjalistycznej"", czego przejawem na być popieranie przez demokratę obniżenia podatków i kredytów. McCain uważa, że taka polityka utrudnia, a nie stwarza bogactwa.

W Europie, socjalistyczni przywódcy, którzy tak popierają mojego rywala, z góry zakładają, że osiągną zakładany cel. Używają konkretnych liczb i sum oraz ""hojnego"" języka. Tymczasem my, od senatora Obamy powinniśmy oczekiwać przede wszystkim szczerości. Podnoszenie podatków jednym, żeby dać ulgi innym, nie jest obniżaniem podatków. To po prostu kolejne rządowe rozdawnictwo - tłumaczył McCain w audycji radiowej.

Republikański kandydat zaproponował natomiast, by w kwestii opieki zdrowotnej wprowadzić indywidualne zwolnienia podatkowe w wysokości 5 tysięcy dolarów, w celu umożliwienia wykupienia ubezpieczenia zdrowotnego. Potrzebne do tego fundusze McCain chce uzyskać z kwot jakie pracodawcy przeznaczają na zdrowotne polisy ubezpieczeniowe."
train,"2005-10-18: Referendum konstytucyjne w Iraku: Możliwe przekłamania

Zdaniem niezależnej komisji wyborczej w Iraku, podczas sobotniego referendum w sprawie przyjęcia projektu nowej konstytucji mogło dojść do pewnych nieprawidłowości. Komisja nie wyklucza między innymi fałszowania głosów.

Według Adela Alamiego, jednego z członków komisji, głosy z niektórych prowincji były w dużej mierze wyłącznie na 'tak' lub na 'nie'. Ponad to, dane dotyczące frekwencji i wyników były według niego niezgodne z międzynarodowymi standardami.

Obserwatorzy ONZ nie mieli zastrzeżeń do przebiegu głosowania. Pojawiły się one za to ze strony kilku sunnickich polityków. Twierdzili, że doszło do korupcji, dzięki której zwiększyła się liczba głosów za przyjęciem konstytucji.

W przypadku udowodnienia lub podejrzenia przekłamań, możliwe jest ponowne przeliczenie głosów pod szczegółową kontrolą. W cześci obwodów już podjęto decyzję odnoście powtórnego liczenia głosów. Jest to jeden z powodów opóźnienia podania ostatecznych rezultatów głosowania - poinformowała iracka komisja wyborcza. Innym powodem jest burza piaskowa, która spowolniła transport urn z odległych części Iraku do jego stolicy - Bagdadu.

Referendum w sprawie przyjęcia projektu nowej konstytucji dla Iraku odbyło się w sobotę, 15 października. Nowa konstytucja ma zapewnić przede wszystkim niezależność sądów i równe prawa dla wszystkich obywateli, wprowadzić arabski i kurdyjski jako języki urzędowe oraz islam jako główną religię (jednocześnie przy zachowaniu wolności wyznań innych religii), a także wprowadzić pełną demokrację w kraju."
train,"2005-07-15: Torino i Messina zagrożone degradacją z Serie A

Torino i Messina są zagrożone degradacją z Serie A z powodu defraudacji. Oba kluby przedstawiły władzom Serie A fałszywe informacje o stanach finansów klubów.

Covisoc, organizacja, która musi zatwierdzić to, że kluby mają wystarczającą ilość pieniędzy na kolejny sezon, znalazła problemy w sprawozdaniach finansowych obu zespołów.

Na dzień dzisiejszy, zarówno Torino, jak i Messina, nie są członkami włoskiej Ekstraklasy. Trzy dni temu złożyły one jednak apelację.

Ostateczny werdykt w tej sprawie jest spodziewany dzisiaj.

Wiele innych klubów w niższych ligach zmaga się z podobnymi problemami. 2 kluby Serie B i blisko 20 zespołów w Serie C jest zagrożonych niedopuszczeniem do rozgrywek."
train,"2006-12-06: Piłka nożna: W towarzyskim spotkaniu ZEA - Polska padł wynik 2:5

Dziś odbyło się ""eksperymentalne"", towarzyskie spotkanie zespołu Polski z reprezentacją Zjednoczonych Emiratów Arabskich. Całe spotkanie zdominowała polska kadra i wygrała 5:2. Warto dodać, że dwie ostatnie bramki dla reprezentacji Polski padły w czterech ostatnich minutach meczu. Jako, że w tym meczu polskę w większości reprezentowali gracze rezerwowi i debiutanci, całe spotkanie określa się jako test dla tych zawodników, którzy mogliby zastąpić swoich starszych, bardziej doświadczonych kolegów np. w przypadku kontuzji."
train,"2005-02-26: Dziś pojedynek - Michalczewski-Tiozzo

Dzisiaj Dariusz ""Tiger"" Michalczewski będzie walczył o mistrzostwo świata w bokserskiej wadze półciężkiej organizacji WBA. W Color Line Arena w Hamburgu zmierzy się z broniącym tytułu Francuzem Fabrice'em Tiozzo.

Będzie to druga konfrontacja tych pięściarzy. Do pierwszego spotkania w ringu doszło w 1986 roku, w ćwierćfinale mistrzostw Europy juniorów w Kopenhadze. 18-letni wówczas Michalczewski pokonał na punkty o rok młodszego Tiozzo. Stawka dzisiejszego pojedynku jest o wiele większa. Obaj zawodnicy zapowiadają, że są w wysokiej formie i deklarują swe zwycięstwo.

Transmisja telewizyjna zaczyna się w stacji TVN o godzinie 21.20."
train,"2009-01-20: Finał rajdu Dakar: najlepszy start Polaków w historii

Tegoroczny Rajd Dakaru odbywający się po raz pierwszy w Ameryce Południowej był dla polskich zawodników wyjątkowo udany. Po raz pierwszy w historii nasz rodak stanął na podium najtrudniejszego rajdu świata - Rafał Sonik jadący quadem zajął trzecie miejsce! Pozostali również przynieśli nam wiele powodów do radości.

Rewelacyjnie spisał się Krzysztof Hołowczyc, który w starciu z kierowcami fabrycznych zespołów zajął piąte miejsce, a ostatnich dwóch odcinków specjalnych zameldował się w pierwszej trójce. W klasyfikacji samochodów zwyciężył zawodnik z RPA jadący fabrycznym VW Touaregiem Giniel de Villiers, kolejne miejsca na podium zajęli amerykanie Mark Miller i Robby Gordon. Skończyła się tym samym hegemonia Mitsubishi, od 2001 roku auta właśnie tej marki sięgały po zwycięstwa.

Wyśmienitą postawą zaskoczył wszystkich debiutant w Dakarze 23-letni Jakub Przygoński. Motocyklista Orlen Team zajął 11. miejsce w klasyfikacji generalnej. Lekki zawód sprawił Jacek Czachor. Najbardziej doświadczony polski motocyklista narobił nam nadziei świetnym wynikiem podczas pierwszego etapu kiedy zajął drugie miejsce. Niestety później było już tylko gorzej, ostatecznie zajął miejsce 20.

Krzysztof Jarmuż uplasował się dwa oczka niżej. Mety nie osiągnął Marek Dąbrowski, który wycofał się z powodu kontuzji barku.

Najszybszym motocyklistą był Marc Coma. Hiszpan zdystansował drugiego Cyrila Despresa na prawie 1,5 h. Trzeci był David Fretigne. Naszego najlepszego zawodnika Rafała Sonika wyprzedzili tylko Josef Machacek i Marcos Patronelli."
train,"2005-10-15: Borowski: Popieram Tuska

Marek Borowski potwierdza swoje poparcie dla Donalda Tuska w drugiej turze wyborów prezydenckich.

Borowski powiedział, że odda głos na Tuska, jeśli ten ""niczym go do siebie nie zrazi"". Lider Socjaldemokracji Polskiej w wypowiedzi dla radiowych ""Sygnałów Dnia"" stwierdził, że jeśli jest do wyboru dwóch kandydatów, z których jeden jest bliższy, należy oddać głos właśnie na niego. ""Jeśli o mnie chodzi, to gdyby wybory były dzisiaj, to oczywiście bliższy jest Donald Tusk"" - oświadczył Borowski.

Marek Borowski podobnie jak wczoraj, chce, aby Tusk wyraźnie opowiedział się przeciwko konstytucyjnym pomysłom Prawa i Sprawiedliwości ograniczenia wolności światopoglądowej, oraz wyjaśnił rolę Platformy Obywatelskiej w sprawie Anny Jaruckiej."
train,"2006-07-30: Niemcy: Doładowanie prepaid nie przepadnie; prostsze taryfy i telewizja w telefonii stacjonarnej

Komórki: doładowanie Prepaid nie przepadnie.

Jak podały niemieckie gazety za tygodnikiem ""Focus"" [1,2] jeden z niemieckich operatorów telefonii komórkowej, O₂, zaakceptuje wyrok sądu apelacyjnego w Monachium dotyczący procesu o ważność limitu pieniężnego (doładowania). Dotychczas, rok po doładowaniu w systemie przedpłaconym (tzw. prepaid) telefonu komórkowego na kartę - środki przepadały.

W precedensowym wyroku sędziowie ogłosili jednak, że pieniądze z doładowania nie mogą odtąd ""przepadać"". Jednak na razie wyrok dotyczy tylko wspomnianego operatora. Firma wyda w tej sprawie raport i około 4,8 miliona klientów prawdopodobnie będzie mogło liczyć na rewizję stanu konta.

Ciekawe, jak w tej sytuacji zareagują inni dostawcy usług telefonii komórkowej na kartę. W Polsce oficjalnie nie można liczyć na odzyskanie środków już w kilka dni po ich ""przepadnięciu"" (kiedy kończy się tzw. ""promocja""), ani na wznowienie kompletnie ""dezaktywowanej"" karty (z której nie można już odbierać rozmów).

Telefonia stacjonarna: proste taryfy; integracja telefonu, Internetu i telewizji.

Tymczasem, także w telefonii stacjonarnej szykują się zmiany. Przez prasę przetoczyła się informacja podawana za ""Handelsblatt"", że wielki niemiecki operator, Deutsche Telekom, ogłosił poprzez swego dyrektora zarządzającego (Kai-Uwe Ricke) radykalne zmiany na jesieni, obejmujące uproszczenie taryf stacjonarnych oraz wprowadzenie pakietu ""Triple Play"" (telefon, Internet, telewizja) za stałą opłatą miesięczną. By wprowadzić na rynek produkt wykorzystujący sieć VDSL (ang: Very High Speed DSL) już przed jesienną rundą meczy Bundesligi, firma buduje nową sieć światłowodową. Ma to być lekiem na niepokojący trend: co miesiąc 160 tys. abonentów rezygnuje z usług niemieckiego operatora. Zmniejszające się przychody z usług stacjonarnych będą rekompensowane szybszym wzrostem w usługach komórkowych, jednak wg. Ricke będzie to możliwe tylko przez ""interesy za granicą"".

Czy także w Polsce może nastąpić normalizacja polityki taryfowej u ""operatora wiodącego""? Jak dotąd zamiast faktycznej obniżki cen, serwuje nam się niezliczone ""usługi rabatowe"", czyli ""nota bene"" kupno możliwości płacenia mniej. Jednak zakup limitu minut darmowych lub z określonym rabatem procentowym wprowadza dodatkowy bałagan w rachunek telefoniczny i utrudnia kontrolę wydatków. Szczególnie zważywszy, że cały czas nie ma właściwie żadnej informacji o cenach połączeń - na rachunku w standardowym planie taryfowym widnieje tylko napis ""0,29 zł/JT + VAT"" (JT=Jednostka Taryfikacyjna) przy każdym typie połączeń. Bez informacji o częstotliwości naliczania impulsów nie mówi to nic o cenach połączeń i może mylnie sugerować abonentowi, że poszczególne rodzaje połączeń nie różnią się ceną. Miejmy jednak nadzieję, że wejście na rynek nowych operatorów komórkowych z zakresu GSM 1800 (Telekomunikacja Kolejowa) i UMTS (P4) przyniesie powiew świeżości."
train,"2007-06-22: PO: „Referendum narodowe jest próbą ucieczki PiS od odpowiedzialności”

Dziś odbyła się w Sejmnie Konferencja Platformy Obywatelskiej z udziałem Jacka Saryusza-Wolskiego oraz Bronisława Komorowskiego na temat negocjacji unijnych oraz propozycji premiera na rozwiązanie problemu w Służbie Zdrowia.

„Myślę, że Polacy oczekują w tej chwili zupełnie innego referendum niż to, czy należy podnosić podatki. Polacy oczekują referendum na temat, czy warto utrzymywać rząd, który sięga do kieszenie Polaków zamiast rozwiązywać problemy” - powiedział Bronisław Komorowski. Wysuwał równocześnie o wiele dalej idące wnioski, mianowicie łączył ten styl rozwiązywania problemów państwa przez rząd Prawa i Sprawiedliwości z emigracją setek młodych przedsiębiorczych Polaków. Nazwał działania rządu Kaczyńskiego działaniami socjalistycznymi, które zamiast reformować zwiększają obciążenie ze strony obywateli.

„O 3 mln złotych zwiększyły się wydatki na administrację publiczną w ramach taniego państwa Kaczyńskich.” - kontynuował Komorowski. Jednocześnie zachęcał do większego wysiłku polskich negocjatorów.

Jacek Saryusz-Wolski podkreślał, że polscy negocjatorzy muszą pamiętać również o tym, aby rozwiązania, które proponują nie zachwiały spójności Europy: „Wyrażamy zaniepokojenie tym rozwojem wydarzeń, wprawdzie szczyt nadal trwa. Ale chcemy wyrazić troskę Platformy Obywatelskiej, aby w dialogu z naszymi partnerami umiejętnie dbać zarówno o nasze interesy, jak i o interesy całej Unii Europejskiej”.

Niecałą godzinę później, Krzysztof Putra w imieniu Prawa i Sprawiedliwości, komentował wystąpienie PO: „Kiedy polska delegacja walczy o interesy Polski w UE, krytyka na tym etapie jest nieodpowiednia”. Zaapelował również do opozycji, w szczególności do Platformy Obywatelskiej, aby nie utrudniała negocjacji. Krytykował też PO za demagogiczne wystąpienia w związku ze strajkami pielęgniarek. Natomiast Poseł Jolanta Szczypińska (PiS) stwierdziła, że nikt nie pomógł Służbie Zdrowia, tak jak obecny rząd."
train,"2006-07-10: Lech Kaczyński przyjął dymisję Kazimierza Marcinkiewicza

W poniedziałek Kazimierz Marcinkiewicz oficjalnie złożył dymisję na ręce prezydenta Lecha Kaczyńskiego. O decyzji Marcinkiewicza wiadomo było już od piątku.
Kaczyński przyjął jego dymisję.

Komentarze w prasie zagranicznej.

Prawicowy dziennik ""Le Figaro"" podkreśla, że Jarosław Kaczyński nie wyjaśnił, według jakiej logiki należało usunąć premiera, który miał 70-procentowe poparcie. Zdaniem francuskiej gazety kandydat na premiera jest znacznie mniej lubiany przez Polaków.

""Le Figaro"" uważa, że Jarosław Kaczyński, który dominuje nad swoim bratem, stara się skonsolidować władzę, aby stworzyć wielką partię prawicy i doprowadzić do powstania Czwartej Rzeczpospolitej z nową konstytucją.

Zdaniem lewicowego ""Liberation"", ci wszyscy, którzy sprzeciwiają się tym planom są automatycznie oskarżani o krypto-komunizm. Dziennik pisze, że ostatnie zmiany w Polsce uczynią nasz kraj jeszcze bardziej nieprzewidywalnym i odizolowanym na scenie europejskiej.
""Financial Times"" ocenia, że Jarosław Kaczyński podjął próbę uspokojenia rynków, proponując na urząd ministra finansów dobrze ocenianego ekonomistę. Brytyjski dziennik zaznacza, że Stanisław Kluza to już czwarty w ciągu dziesięciu miesięcy szef tego resortu w Polsce.

""Financial Times"" pisze także o zapewnieniach Kaczyńskiego, że uczyni on - jako premier - wszystko, by utrzymać pozytywne trendy w polskiej gospodarce. Dziennik dodaje, że w rządzie wspieranym przez populistów premier Marcinkiewicz postrzegany był za gwaranta stabilnej sytuacji finansowej. Warszawski korespondent gazety cytuje polskich analityków finansowych, których zdaniem przejęcie urzędu premiera przez Jarosława Kaczyńskiego """"nie jest dobrym sygnałem"""", a jego - jak to określono - """"mniej liberalne instynkty"""" mogą utrudnić mu przeciwstawienie się zwiększeniu wydatków budżetowych, czego domagają się populistyczni koalicjanci. 

""Die Welt"" w nawiązaniu do dymisji Kazimierza Marcinkiewicza pisze, że jego partia najwyraźniej uznała, iż stał się zbyt samodzielny.

""Frankfurter Allgemeine Zeitung"" komentuje, że premier mimo eurosceptycyzmu swej partii prowadził politykę pragmatyczną wobec Unii Europejskiej a w sprawie Gazociągu Północnego badał możliwości kompromisu z Niemcami. Według gazety, w wąskim gronie premier podobno krytykował prezydenta za odwołanie udziału w szczycie Trójkąta Weimarskiego z powodu artykułu w ""Tageszeitung""."
train,"2005-12-17: Budżet UE: Kwaśniewski chwali kompromis, Giertych - krytykuje

Prezydent Aleksander Kwaśniewski jest zadowolony z kompromisu w sprawie unijnego budżetu. Roman Giertych podkreśla, że po dzisiejszych decyzjach w Brukseli rząd nie może liczyć na poparcie Ligi Polskich Rodzin.

Zdaniem prezydenta, decyzje finansowe szczytu umożliwią szybszy rozwój nowych państw członkowskich i wzmocnią całą Unię Europejską. W komunikacie wydanym po zakończeniu spotkania unijnych przywódców w Brukseli prezydent napisał, że po wielu sporach zwyciężył duch europejskiej solidarności. Według niego, sukces ten odbudowuje też wiarę w europejską integrację. Kwaśniewski pogratulował też Marcinkiewiczowi. ""Polska pokazała, iż może być europejskim partnerem, gdy stoją za nią mocne argumenty"" - powiedział.

Natomiast lider LPR skrytykował premiera za przyjęte porozumienie. Roman Giertych powiedział, że Polacy zostali oszukani. Jego zdaniem nasz kraj będzie otrzymywał dwa razy mniej pieniędzy, niż zapowiadano w unijnym referendum. Ponadto będziemy dopłacać do unijnego budżetu. Giertych zapowiedział, że w styczniu jego partia przygotuje program gospodarczy alternatywny dla programu gabinetu Marcinkiewicza.

O budżecie wypowiedział się też prezes Polskiego Stronnictwa Ludowego, Waldemar Pawlak. Uważa on, że uzgodnionego w nocy budżetu UE na lata 2007-2013 nie można nazwać sukcesem, ale jednocześnie przyznaje, że Polska uzyskała w negocjacjach lepszy wynik, niż to, co wcześniej proponowali Brytyjczycy."
train,"Operacja Scorched Earth: 133 zabitych saudyjskich żołnierzy

Liczba zabitych saudyjskich żołnierzy walczących od listopada 2009 na granicy saudyjsko-jemeńskiej z szyickimi rebeliantami wzrosła do 133.

Liczba zabitych poszła w górę, kiedy po wyparci rebeliantów Houthis z rejonów wokół góry Duchan, znaleziono ciała 20 saudyjskich wojskowych. Minister obrony Arabii Saudyjskiej książę Chaled ibn Sultan, podał też, że sześciu żołnierzy uważanych jest za zaginionych.

4 listopada armia Arabii Saudyjskiej rozpoczęła atak na pozycje rebeliantów na swoim terytorium przy granicy z Jemenem. Bezpośrednią przyczyną przystąpienia wojsk saudyjskich do walk z rebeliantami, było zastrzelenie strażnika granicznego przez bojowników. Rebelianci, którzy zajęli przygraniczny region Dżabal al-Duchan rozpoczęli ataki na saudyjskie patrole.

Bojownicy przenikali wcześniej na tereny Arabii Saudyjskiej, gdyż armia Jemenu wypychała ich z swojego terytorium. 5 listopada saudyjskie lotnictwo i artyleria rozpoczęła bombardowanie pozycji rebeliantów Houthis, co doprowadziło do ich wyparcia. W akcji brały udział myśliwce F-15 oraz Panavia Tornado.

Do największego starcia armii saudyjskiej na terytorium Jemenu doszło 22 grudnia, kiedy rebelianci odparli atak sił saudyjskich. W bitwie, która rozegrała się pod miejscowością Jabiriya na granicy saudyjsko-jemeńskiej zginęło 64 saudyjskich wojskowych.

19 stycznia w walce lider szyickich rebeliantów Abdul-Malik al-Houthi w walce odniósł poważne obrażenia, jednak w piątek poinformowany, że al-Houthi jest tylko lekko ranny i jego życiu nie zagraża niebezpieczeństwo.

Operacja Scorched Earth rozpoczęta 11 sierpnia 2009, jest częścią konfliktu Jemenu z szyickimi rebeliantami, który tli się od 2004 roku. Od sierpnia zginęło 57 jemeńskich wojskowych i ponad 650 rebeliantów."
train,"Potężne trzęsienie ziemi w Japonii, tsunami pustoszy wybrzeże

Fala tsunami, która wytworzyła się po trzęsieniu ziemi uderzyła we wschodnie wybrzeża największej japońskiej wyspy Honsiu. Tsunami o wysokości od 4 - 10 metrów podmywa budynki, zalewa drogi, blokuje lotniska, zabiera ze sobą mniejsze konstrukcje i samochody. Rząd Japoński potwierdził pierwsze ofiary śmiertelne

Amerykańskie służby geologiczne (USGS) poinformowały, że trzęsienie ziemi na północy Japonii miało siłę nawet 8,9 we wzrastającej logarytmicznie skali Richtera. Wcześniej japońskie służby geologiczne informowały o wstrząsach o sile 7,9. Epicentrum trzęsienia ziemi było zlokalizowane poniżej poziomu oceanu około 130 km na południowy wschód od Półwyspu Oshikaod znajdującego się przy wschodnich wybrzeży największej japońskiej wyspy Honsiu na wysokości dużego przemysłowego miasta Sendai. Hipocentrum znajdowało się prawdopodobnie na głębokości około 24.4 km. Do trzęsienia doszło o godz. 14.46 czasu lokalnego (06:46 czasu polskiego). Trzęsieniu ziemi towarzyszyły także wstrząsy wtórne z których największy został sklasyfikowany na 7,4 stopni w skali Richtera.
Sytuacja w Japonii.

Akcja ratunkowa.

Podczas akcji ratunkowej służby helikopterami ewakuowali mieszkańców domów dotkniętych kataklizmem. Według nieoficjalnych informacji podawanych przez korespondenta Informacyjnej Agencji Radiowej jest już co najmniej 25 ofiar a jeszcze więcej zaginionych. Ludzie w oknach podtopionych i zniszczonych domów wymachują flagami, wołając o ratunek - jest to powszechnie przyjęta w Japonii procedura informowania służb o swojej obecności w takich sytuacjach.

Dym nad Tokio.

Wstrząsy były dotkliwie odczuwalne w oddalonej o 376 km od epicentrum stolicy kraju w:Tokio. Mieszkający i pracujący w Tokio ludzie zostali ewakuowani z budynków. W wyniku trzęsienia ziemi wybuchł pożar w Rafinerii znajdującej się w pobliżu miasta. Miasto spowite jest dymem. Służby ratunkowe zatrzymały i ewakuowały metro w mieście.

Fale Tsunami zalały położone na północ od Tokio centrum rozrywki ""Japoński Disneyland"". Samo miasto nie jest jednak w sposób bezpośredni zagrożone falą gdyż położone jest nad zatoką.

Wstrzymano pracę elektrowni atomowych.

Działająca na wyspie Honsiu elektrownia atomowa automatycznie wstrzymała pracę wszystkich czterech swoich reaktorów, co spowodowało ograniczenie dostaw prądu w całej Japonii. Ze względów bezpieczeństwa zatrzymano koleje, oraz zamknięto największe lotniska. Premier Japonii Naoto Kan powiedział, nie doszło do żadnych wycieków promieniowania jądrowego w wyniku trzęsienia ziemi.

Około godziny 13.30 czasu polskiego ogłoszono stan wyjątkowy w elektrowni jądrowej Fukushima zalecono także ewakuację ludności w promieniu 3 km. Władze jednak zapewniają iż nie ma zwiększonego zagrożenia promieniotwórczego, a jedynie ogłoszenie takiego alarmu pozwala na używanie nadzwyczajnych środków zabezpieczających.

12 marca w elektrowni Fukushima doszło do eksplozji wodoru, która uszkodziła ściany i dach budynku jednego z reaktorów.

""O sytuacji w elektrowniach atomowych czytaj więcej w artykule:"" Japonia: Eksplozja w elektrowni atomowej Fukushima I

Tokio wraca do życia.

Przed godziną 23 czasu lokalnego władze Tokio przywróciły działanie metra.

W podobnym czasie został także otwarty port lotniczy Narita na którym utknęło około 13 tysięcy podróżnych. Jednak po kilku godzinach port został ponownie zamknięty gdyż woda odcięła wszystkie możliwe drogi dojazdowe. Części pasażerów udało się odlecieć pozostałym pracownicy lotniska zapewnili koce oraz ciepłe napoje.

Japonia krajem najczęstszych trzęsień ziemi.

Wyspy Japońskie leżą na styku czterech płyt tektonicznych: wielkiej eurazjatyckiej, północnoamerykańskiej, przemieszczającej się w kierunku zachodnim (ok. 10 cm rocznie) płyty pacyficznej oraz mniejszej filipińskiej, z racji czego kraj nawiedzają częste trzęsienia ziemi i wybuchy wulkanów. W związku z taką lokalizacją wysp kraj Kwitnącej wiśni jest dobrze przygotowany do wystąpienia trzęsień ziemi. Prawo budowlane przewiduje wykorzystanie specjalnych technik zabezpieczających. Dodatkowo mieszkańcy są okresowo szkoleni i uwrażliwiani na bezpieczne zachowanie w przypadku trzęsienia ziemi. We wszystkich miastach wyznaczone są bezpieczne strefy (parki, ogródki jordanowskie a nawet cmentarze) w których ludzie gromadzą się w czasie ewakuacji.

To najtragiczniejsze trzęsienie ziemi w Japonii od 88 lat. W 1923 w trzęsieniu zginęło 142 807 ludzi. Zniszczeniu uległo wówczas 2/3 Tokio i niemal cała Jokohama. Japońskie trzęsienie ziemi było z kolei siódmym największym odnotowanym wstrząsem w historii. W obecnym wieku silniejsze było jedynie trzęsienie na Oceanie Indyjskim z grudnia 2004 (9,1 stopni w skali Richtera). Najsilniejsze odnotowane w historii trzęsienie ziemi miało miejsce w 1960 w Chile. Wówczas kataklizm miał siłę 9,5 stopni w skali Richtera.

Sytuacja w innych regionach zagrożonych przez tsunami.

""Pacific Tsunami Warning Center"" (Ośrodek ostrzegania przed tsunami na Pacyfiku) opublikowało ostrzeżenie o możliwości wystąpienia Tsunami także poza Japonią. W komunikacje amerykańskiej agencji wymieniono między innymi: Nową Zelandię, Australię, Rosję, Filipiny, Indonezję, Papuę Nową Gwineę, Nauru, Hawaje, Mariany Północne (USA), Koreę, ale także Panamę, Chile i Meksyk i Alaskę.
Fala Tsunami docierająca do bardziej odległych wybrzeży Pacyfiku okazała się mniejsza i dużo mniej niebezpieczna niż przewidywano na początku.
Rosja.

Według informacji podanych przez anglojęzyczną stację telewizji Al-Jazeera. Władze Władywostoku w związku z zagrożeniem falą tsunami podjęły decyzję o ewakuacji wszystkich mieszkańców miasta.

Tsunami nie wyrządziło żadnych szkód na wyspach archipelagu Kurylskiego.

Tajwan.

Fala Tsunami dotarła do wyspy około godziny 11.30 czasu polskiego. Siła fali była jednak niewielka i nie spowodowała żadnych większych szkód.

Hawaje.

Według informacji Hawajskiej Stanowej Obrony Cywilnej fala tsunami, która dotarła do wybrzeży wyspy około 3.15 lokalnego czasu (14.15 czasu polskiego) miała wysokość dwóch metrów. Władze wcześniej zarządziły pełną ewakuację terenów nadbrzeżnych. Mieszkańcy zagrożonych regionów zostali wywiezieni podstawianymi autobusami do schronów i obszarów w głębi wyspy.

- ""Wszyscy mieszkańcy terenów zagrożonych muszą opuścić domy natychmiast"" - nawołuje departament ds. spraw nadzwyczajnych Amerykańskiego stanu Hawaje. Wszystkie lotniska zostały zamknięte.

Amerykańska Baza w Pearl Harbor została postawiona przez dowództwo marynarki wojennej w stan gotowości. Statki jednak nie są ewakuowane, baza ma być gotowa do pomocy podczas ewentualnej akcji ratunkowej.

W Honolulu - stolicy stanu - wszystkie ulice wszystkie zostały zamknięte o godzinie 2 nad ranem. Na ulicach mieli prawo przebywać tylko pracownicy miejskich służb technicznych.

Sytuacje na wyspie utrudniają wstrząsy, które miały miejsce około godziny 22:58 czasu lokalnego (9:58 czasu polskiego), gdy mieszkańcy archipelagu przygotowywali się na nadejście fali. Wstrząsy miały siłę do 4,6 stopni w skali Richtera. Wstrząsom na hawajach także towarzyszą wstrząsy wtórne.

Ameryka Południowa.

Fala tsunami uderzyła w wybrzeża Ameryki Południowej i Środowej (Wyspy Wielkanocne, Meksyk, Kolumbia). Wysokość fali nie przekracza jednak pół metra, w związku z czym nie stanowi większego zagrożenia dla mieszkańców. Zostały jednak ewakuowane narażone na zalanie plaże.

Indonezja.

Wielu mieszkańców północno-wschodnich obszarów Indonezji opuściło swoje domy, jednak fale, które dotarły do wyspy Maluku osiągnęły jedynie wysokość dziesięciu centymetrów. Władze apelują jednak do mieszkańców by nie wracali jeszcze do swoich domów, ponieważ wciąż występuje prawdopodobieństwo wystąpienia drugiej, większej fali."
train,"Jean-Michel Jarre spotkał się z fanami w Warszawie (fotoreportaż)

21 października 2015 francuski muzyk Jean-Michel Jarre gościł w Warszawie. Wizyta ta związana była z promowaniem jego najnowszego albumu zatytułowanego ""Electronica 1: The Time Machine"", którego premiera miała miejsce pięć dni wcześniej. W salonie Empik przy ul. Marszałkowskiej fani artysty mieli okazję do krótkiej rozmowy, zebrania autografów i zrobienia sobie zdjęcia ze swym idolem.

Jean-Michel urodził się w 1948 w Lyonie jako syn twórcy muzyki filmowej Maurice’a Jarre’a. Od najmłodszych lat związany był z muzyką, a na przełomie lat 60. i 70. rozpoczął przygodę z muzyką elektroniczną. W 1976 wydał trzeci album zatytułowany ""Oxygène"", który stał się jego najpopularniejszym dziełem. W 2005 na terenie Stoczni Gdańskiej Jarre dał koncert ""Przestrzeń Wolności"", który stanowił część obchodów 25-lecia powstania „Solidarności”. Dokładnie 10 lat później artysta ponownie odwiedził Polskę, tym razem w celu promocji płyty.

Album ""Electronica 1: The Time Machine"" jest 19. albumem studyjnym muzyka wydanym na całym świecie 16 października 2015. Został on zrealizowany we współpracy z różnymi wykonawcami muzyki elektronicznej, wśród których znaleźli się Armin van Buuren, M83, Moby, Tangerine Dream i Vince Clarke. Jarre zdecydował się na taki krok, gdyż, jak sam twierdzi, chciał opowiedzieć historię swojego gatunku na podstawie własnych przeżyć i z własnego punktu widzenia. Na krążku znalazło się 16 utworów o łącznej długości ponad godziny, dodatkowe 3 utwory dostępne są w serwisie iTunes.

Spotkanie z JMJ rozpoczęło się chwilę po godz. 19.00. Po krótkim wprowadzeniu i rozmowie z prowadzącym ze strony organizatora, artysta przystąpił do wręczania autografów. Kolejka po podpisy twórcy zaczęła się formować na kilka godzin przed początkiem wydarzenia i w szczytowym momencie liczyła kilkadziesiąt metrów. Prócz autografów na wybranych płytach artysty, niektórzy również rozmawiali i fotografowali się z muzykiem, a nawet mogli uścisnąć jego dłoń. Jarre na spotkanie z fanami pierwotnie przewidział godzinę, ale ostatecznie artysta poświęcił chwilę każdemu chętnemu i wydarzenie skończyło się po godz. 21.00."
train,"2009-09-19: Międzynarodowa Stacja Kosmiczna przechwyciła statek transportowy HTV

Załoga Międzynarodowej Stacji Kosmicznej przechwyciła japoński bezzałogowy statek transportowy HTV.

W piątek do Międzynarodowej Stacji Kosmicznej (ISS) zbliżył się pierwszy japoński bezzałogowy statek transportowy HTV, który wystartował tydzień temu. Załoga ISS przy pomocy zautomatyzowanego wysięgnika przechwyciła obiekt. To pierwszy taki manewr przy orbitalnej stacji. Japoński HTV zbliżył się do ISS na odległość ok. 10 metrów. Wtedy ramię wysięgnika Canadarm2 sterowane przez astronautów Nicole Stott i Boba Thirska złapało statek i przyłączyło go do śluzy stacji.

Była to pierwsza tego rodzaju operacja – statki transportowe starszego typu, takie jak rosyjskie Progressy, bądź europejskie ATV, przycumowują bezpośrednio do Stacji.

""– „To jest prawdziwy przykład międzynarodowej współpracy. Japoński statek został przechwycony kanadyjskim wysięgnikiem przez amerykańskich i europejskich astronautów pod nadzorem Kanadyjczyka i pod dowództwem Rosjanina”"" – powiedział belgijski astronauta Frank De Winne.

Statek przywiózł m.in. żywność, nowe laptopy i aparaturę naukową. Astronauci będą teraz stopniowo przenosić zaopatrzenie ze statku do wnętrza stacji. Zwolnione miejsce zajmą odpadki. Za półtora miesiąca HTV zostanie odłączony i w kontrolowany sposób spłonie nad Pacyfikiem.

Do 2015 r. Japonia zamierza wysyłać do Stacji jeden taki statek rocznie. Każda misja pojazdu kosztuje ok. 680 mln dol. HTV ma niecałe 10 m długości i 4,5 m średnicy. Maksymalnie może przewieźć 6 ton ładunku. Od końca przyszłego roku to właśnie na tego rodzaju maszynach spoczywać będzie zadanie zaopatrywania orbitalnej stacji. Amerykańskie wahadłowce zostaną wtedy wycofane z eksploatacji. Ich rolę przejmą pojazdy japońskie, a także rosyjskie Progressy i europejskie ATV. Nad kosmicznymi „towarówkami” pracują również dwie prywatne firmy amerykańskie: SpaceX i Orbital Sciences – informuje sieć BBC. Pojazdy o nazwach Dragon i Cygnus wejdą do użytku nie wcześniej niż za rok."
train,"2008-06-14: USA: piwo i jedzenie za pokrewieństwo ze średniowiecznym irlandzkim władcą

W dwóch irlandzkich pubach w Stanach Zjednoczonych (McSorley's w Nowym Jorku i Sean's Bar w Athlone) będą przeprowadzane wśród chętnych testy DNA w celu potwierdzenia pokrewieństwa z Niallem od Dziewięciu Zakładników (Niall Noigiallach), średniowiecznym irlandzkim królem, który otrzymał taki przydomek ze względu na branie zakładników w celu podporządkowania przeciwników. W V wieku władca ten był inicjatorem dynastii dominującej przez kolejne sześć stuleci w Irlandii.

Testy będą przeprowadzone 15 czerwca (w USA jest to Dzień Ojca organizowany od 1966 r. w trzecią niedzielę czerwca). Ochotnicy którzy poddadzą się badaniu, a następnie wykaże ono, że są spokrewnieni z Niallem otrzymają darmowe piwo i jedzenie.

Akcja związana jest z wynikami badań, które zostały przeprowadzone w 2006 r. przez naukowców z Trinity College w Dublinie. Stwierdzili oni, że około 8% mężczyzn w Irlandii jest potomkami Nialla. Natomiast w północno-zachodniej Irlandii znaleziono miejsce, gdzie stanowili oni 21,5%. Całkowita liczba jego męskich potomków szacowana jest na ok. 2-3 mln osób na świecie, co nastąpiło głównie ze względu na emigrację z Irlandii do Stanów Zjednoczonych i na inne kontynenty (m.in. nazwiskami wywodzącymi się od rodu Nialla są: O'Neill, Gallagher, Boyle, O'Donnell, Connor, O'Reilly, Campbell, Donnelly, McGovern, McLoughlin, O'Rourke i Quinn).

Próbki DNA z lokali, gdzie zostaną pobrane, trafią do Oksfordu do laboratorium firmy Oxford Ancestors. Badania będą dotyczyły chromosomu Y, który jest jedynym przekazywanym w linii męskiej."
train,"2009-03-29: Zdewastowano grób Jerzego Waldorffa

W nocy z 28 na 29 marca w Warszawie zdewastowany został grób Jerzego Waldorfa znajdujący się na Cmentarzu Powązkowskim. Nieznany sprawca ciężkim narzędziem odłamał nos z popiersia z wizerunkiem zmarłego przed dziesięciu laty pisarza i publicysty. O akcie wandalizmu policję powiadomił ksiądz Marek Gałęziewski, proboszcz parafii Karola Boromeusza. Przybyli na miejsce funkcjonariusze zabezpieczyli ślady.

Jerzy Waldorff był inicjatorem kwesty na rzecz Powązek i założycielem Społecznego Komitetu Opieki na rzecz Ochrony Starych Powązek, który od 1974 r. przyczynił się do uratowania wielu zabytkowych pomników i nagrobków na tym cmentarzu. Jego grób był celem wandali już wcześniej – w 2005 r. z pomnika została zerwana tabliczka z nazwiskiem Mieczysława Jankowskiego, przyjaciela i partnera życiowego Jerzego Waldorfa, którego prochy spoczywają w tym samym miejscu."
train,"2007-05-13: Świętajno k. Olecka: zatrucie uczniów niebezpiecznymi chemikaliami

12 maja do szpitala wojewódzkiego w Suwałkach przewieziono helikopterem ofiary zatrucia nieznaną substancją w szkole w Świętajnie k. Olecka.

Na korytarzu szkoły w Świętajnie woźna zauważyła czarny proszek. Po oczyszczeniu podłogi nagle poczuła się źle. Przechodzący obok uczniowie skarżą się na bóle głowy, bóle brzucha, ponadto mieli mdłości oraz dreszcze.

Na miejsce zdarzenia przybyła policja, pogotowie ratunkowe, sanepid i WSW. Ze szkoły ewakuowano 200 osób. 39 uczniów i 2 dorosłych trafiło do szpitala w Olecku.

Izabela Niedźwiedzka z olsztyńskiej policji poinformowała, że substancja pochodziła z uzbrojenia wojskowego. Substancję do szkoły przyniósł jeden z uczniów, drugi wysypał jego zawartość na korytarzu. Policjanci zatrzymali już tych uczniów."
train,"Poważne skutki nawałnic na północy i zachodzie Polski we wrześniu 2015

Dużo strat przyniosły nawałnice, które przeszły nad Polską, szczególnie w województwach lubuskim, zachodniopomorskim, wielkopolskim i kujawsko-pomorskim.

Po fali upałów nadszedł front, który przyniósł gwałtowne burze. Najwięcej zniszczeń nastąpiło na zachodzie i północy kraju. W celu ich usunięcia strażacy interweniowali kilkaset razy. Byli wzywani głównie do zalań, podtopień i połamanych drzew. Uszkodzonych zostało kilkadziesiąt budynków, z których wiatr zrywał dachy. Z powodu pozrywanych linii energetycznych prądu nie ma ponad 20 tysięcy ludzi.

Do znacznych utrudnień doszło też na kolei. Na odcinku Dobiegniew-Bierzwnik 30 powalonych drzew sparaliżowało ruch pociągów, również dalekobieżnych relacji Poznań-Szczecin. Zostały one skierowane na inne trasy. Opóźnienia sięgnęły jednak kilkunastu godzin. Pasażerom zapewniono niewielkie posiłki, a spieszących się na samoloty lub podróżujących z dzieckiem na zabieg przewieziono taksówkami. Mogą oni liczyć na zwrot połowy lub całości kosztów.

Synoptycy ostrzegają, że burze mogą także występować w innych częściach Polski."
train,"2009-01-30: Tylko 9 ze 100 najpopularniejszych serwisów w Polsce jest napisanych bezbłędnie według zaleceń W3C

Portal KopalniaWiedzy.pl opublikował raport na temat przestrzegania standardów przez najpopularniejsze w Polsce i na świecie witryny internetowe. Zbadał 100 najpopularniejszych stron w Polsce i 100 najpopularniejszych na świecie.

Spośród 100 najpopularniejszych w Polsce witryn zaledwie 9 oficjalny walidator organizacji World Wide Web Consortium (W3C), uznał za bezbłędnie napisane, Były to: Wirtualna Polska, Wikipedia, OtoMoto.pl, MSN, Filmweb, Gratka.pl, Money.pl, Nazwa.pl, DarkWarez.pl oraz WordPress.

Średnio, zbadane strony zawierały od 100 do 500 błędów. Z polskich: Allegro.pl (243), YouTube (104), Fotka.pl (190), Wrzuta.pl (215), Gazeta.pl (488). Najwięcej, bo ponad 500 błędów znaleziono w serwisach: Pudelek (570) i SFD.pl (534). Najgorzej z wszystkich przebadanych wypadły strony Amazon.com (1355 błędów) i 163.com (1405)."
train,"2008-09-09: O czym Sikorski rozmawiał z McCainem?

W Chicago szef polskiego MSZ Radosław Sikorski odbył spotkanie z republikańskim kandydatem na prezydenta Johnem McCainem. Poruszyli tematy m.in. sytuacji na Kaukazie, wsparciu dla Ukrainy i przyszłości NATO.

Sikorski tak relacjonuje spotkanie: – ""Rozmawialiśmy o sytuacji na Kaukazie i przyszłości NATO. Senator powiedział, że jeśli zostanie prezydentem, przywróci ćwiczenia sojuszu na wysokim szczeblu, w tym ćwiczenia w zakresie wzmacniania Europy siłami USA, polegające na przerzucaniu dużych amerykańskich związków taktycznych do Europy.""

– ""Rozmawialiśmy także o wzmocnieniu Ukrainy. Zgodziliśmy się, że Ukraina jest kluczowym krajem dla równowagi sił w Europie, że trzeba ją wspomóc i że Sojuszowi północnoatlantyckiemu trzeba przywrócić charakter organizacji wojskowej, a nie tylko sojuszu"" – mówił szef MSZ.

– ""Senator był wdzięczny za podpisanie przez Polskę umowy o obronie antyrakietowej i obiecał, że będzie wspomagał przyznawanie przez Kongres środków na jej realizację, także w najbliższych dniach"" – powiedział minister spraw zagranicznych Radosław Sikorski."
train,"2009-09-09: Afganistan: NATO odbiło porwanego dziennikarza; w walkach zginęło 4 żołnierzy USA

Stephen Farrell, dziennikarz New York Timesa porwany w sobotę (5 IX), został dziś odbity przez żołnierzy wchodzący w skład misji NATO. Tymczasem w walkach na wschodzie Afganistanu zginęło 4 amerykańskich żołnierzy.

Okoliczności odbicia dziennikarza nie są znane. Wiadomo, że uwolnienie reportera i jego tłumacza Mohammada Sultana miało miejsce dziś tuż przed świtem w prowincji Kunduz. Świadkowie wydarzenia relacjonują, iż po północy miał miejsce desant amerykańskich komandosów.

Nie wiadomo jednak co się dzieje z tłumaczem Farrella. Rzeczniczka ""New York Timesa"", powołując się na świadków twierdzi, że zginął podczas akcji odbijania zakładników. W wyniku operacji komandosów zginęła także kobieta, mieszkanka domu w którym byli przetrzymywani zakładnicy. Jak podały wojskowe źródła w Kabulu, w trakcie operacji zginął brytyjski komandos.

Dziennikarz został porwany wraz z tłumaczem 5 września, dzień po ostrzelaniu przez siły NATO cystern w Kunduz.

Farrell był drugim dziennikarzem NYT, porwanym w Afganistanie. Poprzedni zakładnik David Rodhe uciekł z niewoli talibów w czerwcu br.

Śmierć 4 amerykańskich żołnierzy.

Z kolei wczoraj na wschodzie Afganistanu w walce z talibami zginęło 4 amerykańskich żołnierzy. Szczegóły potyczki nie są jeszcze znane. Także wczoraj w prowincji Baghlan afgańskie siły bezpieczeństwa zabiły 12 talibów."
train,"Tramwaje Warszawskie rozpoczęły eksploatację pierwszego Jazza Duo (fotoreportaż)

21 listopada 2014 w Warszawie włączono do eksploatacji nowy typ tramwaju. Jazdy z pasażerami rozpoczął pierwszy dwukierunkowy pojazd Jazz Duo wyprodukowany w bydgoskich zakładach Pesa.

Pierwszy tramwaj z nowej rodziny pojazdów trafił do stolicy pod koniec czerwca 2014. W nocy z 1 na 2 lipca rozpoczął on jazdy testowe, natomiast 25 lipca otrzymał homologację. Pod koniec września skład został zaprezentowany na berlińskich targach kolejowych InnoTrans, podczas których zapowiadano wprowadzenie tramwaju do ruchu liniowego jeszcze w październiku. Ostatecznie dopiero 24 października pojazd przeszedł pomyślnie ostatni test polegający na 18-godzinnej bezawaryjnej jeździe, a niespełna miesiąc później zaczął wozić pasażerów. Pojazd w Tramwajach Warszawskich otrzymał numer boczny 3601 i został przydzielony do zajezdni R-1 Wola. 21 listopada obsługiwał linię nr 23 łączącą Koło z Nową Pragą, natomiast dzień później można było go spotkać na linii nr 15 biegnącej od pętli Marymont-Potok na Żoliborzu do pętli P+R Aleja Krakowska we Włochach.

Warszawski Jazz Duo oznaczono typem konstrukcyjnym 128N. Ma on długość 29,7 m i składa się z pięciu członów połączonych przegubami. Pojazd może przewozić 28 osób na miejscach siedzących, wyposażono go też w rampy wjazdowe i 2 miejsca dla wózków inwalidzkich. Tramwaj jest w pełni klimatyzowany oraz całkowicie niskopodłogowy. Dzięki zastosowaniu bezosiowych wózków napędowych podłoga znajdująca się na wysokości 350 mm ponad główką szyny jest równa i nie ma w niej wzniosów nad wózkami. Pudła wagonów nie posiadają również skosów w dolnych częściach, przez co odległość między wejściem a przystankiem jest mniejsza. We wnętrzu znajduje się monitoring, system zliczania pasażerów oraz system informacji pasażerskiej składający się z głośników i monitorów LCD, nie zamontowano jeszcze biletomatów. W układzie napędowym natomiast przewidziano zasobniki energii pozwalające zaoszczędzić do 7% energii elektrycznej oraz umożliwiające przejazd pojazdem po torowiskach niezelektryfikowanych.

Warszawa zamówiła 45 tramwajów Jazz Duo 21 marca 2013, a 15 września 2014 rozszerzyła kontrakt o kolejnych 5 wozów tego typu. Pojazdy mają być wykorzystywane podczas budowy nowych i remontów istniejących linii oraz do obsługi krótkich zatłoczonych tras, na których nie ma pętli. Dostawy pierwszej partii mają potrwać do czerwca 2015, natomiast dodatkowe sztuki dotrą do stolicy w okresie od lipca do września 2015. Ponadto 15 stycznia 2014 podpisano umowę na dostawę 30 jednokierunkowych pojazdów trójczłonowych. Tramwaje typu 134N, które zostaną dostarczone w 2015, zakupiono z myślą o mniej obciążonych liniach. Zamówienie na Jazzy napłynęło również z Gdańska. Do końca 2014 tamtejszy ZKM wzbogaci się o 5 dwukierunkowych pojazdów typu 128NG."
train,"2007-12-18: Piotr Kosmala ogłosił skład ekipy Action-Uniqa na sezon w 2008 r.

Piotr Kosmala ogłosił skład swojej ekipy na sezon w 2008 roku. Z uwagi na fakt, iż w nadchodzącym sezonie grupa ta będzie występowała na szczeblu kontynentalnym, skład zespołu został zmniejszony do dziewięciu kolarzy. W zespole pozostała większość zawodników tworzących trzon ubiegłorocznej drużyny. Pojawi się także dwóch nowych, doświadczonych kolarzy.

W przyszłorocznym składzie ekipy, która w poprzednim sezonie startowała pod szyldem Action-Uniqa, znajdą się zwycięzca niedawno zakończonego Tour of Hainan i aktualny lider UCI Asia Tour Robert Radosz, czwarty kolarz ubiegłorocznego Tour de Pologne Marek Rutkiewicz, czołowy góral ekipy Bartosz Huzarski, drugi kolarz tegorocznej ProLigi U-25 Błażej Janiaczyk, Piotr Chmielewski, Marcin Osiński oraz reprezentant Ukrainy Denis Kostyuk. Zespół Piotra Kosmali wzmocnią również: Wojciech Pawlak (trzeci w klasyfikacji końcowej tegorocznej ProLigi) oraz sprinter Marcin Gębka, mający na swoim koncie kilka etapowych zwycięstw na polskich szosach. Obaj kolarze przeszli z byłego zespołu Pro Continental z grupy Andrzeja Domina Dynatek, kompletując tym samym ostateczny skład zespołu.

Dyrektor sportowy ekipy zdradził także, że w nadchodzącym sezonie do dotychczasowych sponsorów firm Action i Uniqa dołączy kolejny podmiot, który zostanie sponsorem tytularnym grupy. Kosmala nie zdradził nazwy owego sponsora, jednak uchylił rąbka tajemnicy i mówiąc, że jest to firma, która już współpracowała kiedyś z jego ekipą."
train,"2009-06-11: Poseł Marian Goliński zginął w wypadku samochodowym

Poseł Prawa i Sprawiedliwości Marian Goliński zginął w wypadku samochodowym w miejscowości Andrzejów Duranowski koło Sochaczewa.

Do wypadku doszło na drodze krajowej nr 50 ok. godz. 2 w nocy. ""Kierujący fordem mondeo 60-letni Marian Goliński z nieustalonych przyczyn stracił panowanie nad kierownicą i zderzył się czołowo z ciężarowym volvo. Poseł poniósł śmierć na miejscu"" - powiedział rzecznik mazowieckiej policji Tadeusz Kaczmarek."
train,"2008-06-18: Początek prac nad ""dużą nowelizacją"" ustawy o radiofonii i telewizji

Parlamentarzyści rozpoczynają prace nad tzw. dużą nowelizacją ustawy o radiofonii i telewizji. Inaugurujące je spotkanie odbędzie się dziś w Ministerstwie Kultury i Dziedzictwa Narodowego.

W czasie konferencji w resorcie kultury, zaprezentowanie mają zostać główne założenia przyszłych rozwiązań medialnych. Jak zapowiada minister Bogdan Zdrojewski, wszystkie prace będą prowadzone w sposób przejrzysty dla opinii publicznej i przy udziale twórców.

Nowa ustawa medialna ma przede wszystkim oznaczać nowoczesne rozwiązania dotyczące cyfryzacji, a także wprowadzić jasny podział kompetencji między KRRiT i Urzędem Komunikacji Elektronicznej. Pomysłodawcy nowelizacji przepisów medialnych z Platformy Obywatelskiej planują również wprowadzenie do ustawy takich zapisów, które pozwolą przekazać nadzór nad lokalnymi ośrodkami mediów publicznych w gestię samorządów. Prawidłowe i swobodnego funkcjonowanie zapewnić miałoby takim ośrodkom nowe ciało eksperckie decydujące o polityce programowej, złożone z autorytetów i samorządowców.

Minister Zdrojewski zapowiada, że tok prac nad „dużą nowelizacją” potrwa od około dwóch do maksimum trzech miesięcy. Ostateczny projekt powinien trafić do laski marszałkowskiej na jesienią."
train,"2009-04-17: Trzęsienia ziemi w Afganistanie: co najmniej 22 ofiary śmiertelne

Dziś w nocy na wschodzie Afganistanu wystąpiły dwa trzęsienia ziemi o sile 5,5 oraz 5,1 stopnia w skali Richtera.

Oba zjawiska odnotowano w prowincji Nangarhar, 90 km na południowy-wschód od Kabulu. Poważnie ucierpiały cztery wioski w powiecie Sherzad. Pierwsze wstrząsy ziemi miały miejsce około godz. 2.00 w nocy z czwartku na piątek czasu lokalnego, następne dwie godziny później.

W sumie zginęły co najmniej 22 osoby, 30 zostało rannych, a ponad 200 domów uległo zniszczeniu.

Region Hindukuszu, północny odcinku pogranicza afgańsko-pakistańskiego, jest dosyć często nawiedzany przez trzęsienia ze względu na tamtejszy styk indyjskiej i euroazjatyckiej płyty tektonicznej."
train,"2005-04-22: ""Rzeczpospolita"" i PBS - Lech Kaczyński ma największe poparcie

Nie ustaje dobra passa Prawa i Sprawiedliwości i Lecha Kaczyńskiego - dzisiejsza Rzeczpospolita przytacza wyniki badań sopockiej Pracowni Badań Społecznych, dotyczących poparcia dla poszczególnych kandydatów w wyborach prezydenckich:

Lech Kaczyński (PiS) - 26% (+7%)

Zbigniew Religa (Centrum) - 16% (-1%)

Włodzimierz Cimoszewicz (SLD) - 14% (-2%)

Marek Borowski (SDPL) - 12% (+1%)

Andrzej Lepper (Samoobrona) - 11% (-2%)

Donald Tusk (Platforma Obywatelska) - 11% (-3%)

Waldemar Pawlak (PSL) - 4%

Maciej Giertych (LPR) - 4%

Władysław Frasyniuk (UW) - 2%

W komentarzach polityków i socjologów przebija się opinia, że póki co wszystko może się zmienić. Lech Kaczyński marzy o rządach z bratem, Józef Oleksy mówi, że byłyby to rządy odwetu, Marek Borowski zapowiada, że może wycofać się z kandydowania, jeśli wyłoni się jeden kandydat lewicy, Włodzimierz Cimoszewicz decyzje o swojej dalszej politycznej karierze podejmie po głosowaniu nad samorozwiązaniem Sejmu 5 maja."
train,"2009-02-19: Pakiet pomocy od rządu dla Stalowej Woli

Premier Donald Tusk poinformował, że rząd przygotował pakiet rozwiązań mający pomóc zarówno Hucie Stalowa Wola, jak i samemu miastu w przezwyciężeniu kryzysu.

W Stalowej Woli w ubiegłym tygodniu upadł Zakład Zespołów Mechanicznych, który jest spółką-córką Huty Stalowa Wola, a ta również zmaga się z poważnymi problemami. Firmy skupione wokół Huty Stalowa Wola, zapowiedziały redukcję zatrudnienia, miastu grozi wielki wzrost bezrobocia.

Dziś premier odwiedził Stalową Wolę. - Doszło do spotkania, które daje szanse wszystkim zaangażowanym w problem Stalowej Woli, żeby wspólnie razem coś zrobić i bardzo się cieszę z tego, że znalazłem partnerów wyjątkowo rzeczowych - powiedział. - Nie będzie oczywiście łatwych pieniędzy, są trudne czasy i łatwe recepty się skończyły, ale najważniejsze, że wszyscy tam chcą działać i my ze strony rządu także zrobimy wszystko. Mamy pakiet spraw dotyczący zarówno Huty Stalowa Wola jak i samego miasta, który będziemy krok po korku realizować – zadeklarował Tusk.

Szczegóły pakietu pomocy dla Stalowej Woli nie są znane – nie zdradzili ich ani premier, ani prezydent miasta."
train,"2008-06-10: Francja - Rumunia: pierwszy remis Euro 2008

Reprezentacja Francji zremisowała bezbramkowo z Rumunią na stadionie Letzigrund w Zurychu, w pierwszym spotkaniu grupy C piłkarskich mistrzostw Europy, które odbywają się na boiskach Austrii i Szwajcarii.

W 16. minucie po długim podaniu, piłkę głową strącił Adrian Mutu, a na strzał z dystansu zdecydował się Daniel Niculae, jednak był on niecelny.

W 49. minucie na rajd zdecydował się Florent Malouda, ale jego strzał z ostrego kąta nie znalazł drogi do bramki.

Bramki nie udało się też zdobyć Karimowi Benzema, którego nazwisko wymieniane było wśród potencjalnych królów strzelców całego turnieju.

Rumunia - Francja 0:0

Żółta kartka: Daniel Niculae, Cosmin Contra, Dorin Goian - Willy Sagnol. 

Sędziował: Manuel Enrique Mejuto Gonzalez (Hiszpania). 

Widzów: 26 600. 

Rumunia: Bogdan Lobont - Cosmin Contra, Gabriel Tamas, Dorin 
Goian, Razvan Rat - Razvan Cocis (63. Paul Codrea), Mirel Radoi 
(93. Nicolae Dica), Cristian Chivu, Banel Nicolita - Adrian Mutu 
(78. Marius Niculae), Daniel Niculae.

Francja: Gregory Coupet - Willy Sagnol, Lilian Thuram, William 
Gallas, Eric Abidal - Franck Ribery, Claude Makelele, Jeremy 
Toulalan, Florent Malouda - Nicolas Anelka (72. Bafetimbi Gomis), 
Karim Benzema (78. Samir Nasri)."
train,"2010-07-31: Rosja planuje stworzenie nowego systemu operacyjnego

Władze Rosji planują stworzenie własnego systemu operacyjnego w oparciu o rozwiązania jądra Linux. W ramach programu „Informatyczne Społeczeństwo 2011 – 2020” planuje się utworzenie specjalnego systemu operacyjnego w przeciągu najbliższego roku.

Państwowy program e-Społeczeństwa, z rocznym budżetem w wysokości 10 mld rubli (około 1 mld PLN) według analityka rosyjskiego rynku IT Piotra Matyski wydaje się dobrze zabezpieczonym finansowo. Jak poinformował wiceminister Komunikacji i Łączności Ilja Massuch, program powinien zostać ostatecznie zaakceptowany we wrześniu bieżącego roku.

Obecnie brak jeszcze konkretnego zarysu technicznej strony projektu. Dopiero we wrześniu po oficjalnym zaakceptowaniu programu rozpisany zostanie przetarg, którego rozstrzygnięcie wskaże wykonawcę programu. Według słów wiceministra system ma być pisany „od zera”, beta wersja systemu ma być zaś gotowa już w 2011, a końcowa w 2013. System ma zostać udostępniony bezpłatnie, ale jego wykorzystanie w urzędach będzie jedynie rekomendowane, a nie obowiązkowe, przy czym w przypadku zakupu „zachodniego” (jak podkreślił Ilja Massuch) rozwiązania, urząd będzie musiał dokładnie umotywować swój wybór.

Według zapowiedzi wicemistera system ma zostać przygotowany wyłącznie przez rosyjskie firmy i rodzimych specjalistów. Również repozytorium programów znajdować ma się pod ścisłą kontrolą państwa. Jednocześnie wykluczył on możliwość, by przy stworzeniu systemu pracowali francuscy inżynierowie z Mardiva (wykupionej niedawno przez rosyjski fundusz NGI). Jeszcze rok temu rządowi w Rosji odżegnywano się od myśli budowy „narodowego systemu” i wychodzono z założenia, że odpowiednia dystrybucja Linuksa stworzona przez rodzime firmy będzie najlepszym rozwiązaniem."
train,"2006-08-05: Deutschland Tour 2006: Graeme Brown wygrywa 4 etap, Zabel nowym liderem

Graeme Brown (Rabobank) wygrał 4. etap wyścigu Deutschland Tour z Heidenheim do Bad Tölz (203 km). Australijczyk wyprzedził na mecie Niemców – Stefana Schumachera (Gerolsteiner) oraz Erika Zabela (Team Milram), który dzięki bonifikacie czasowej został nowym liderem.

4. etap to była ostatnia okazja dla sprinterów przed górami, które już jutro się rozpoczną. Dzień był pochmurny i deszczowy, ale to nie odstraszyło rzeszy kibiców ustawionych na całej trasie. Już na 10 km od peletonu odjechali Björn Schröder (Team Milram) i Charles Wegelius (Liquigas). Jednak nie osiągnęli oni dużej przewagi. Do grupy wrócił Schröder, a Wegelius walczył sam z przodu. Zawodnik Liquigasu nie cieszył się także zbyt długo z prowadzenia i także wrócił do peletonu.

Potem na odjazd (skuteczny) zdecydowała się czwórka kolarzy: Markel Irizar (Euskaltel), Sebastien Rosseler (Quick Step), Mathew Hayman (Rabobank) i Marcel Sieberg (Wiesenhof). Rosseler i Hayman nie dali rady utrzymać się w ucieczce, do której dołączył Sebastien Minard (Cofidis). Na 99 km do mety mieli 2’30 przewagi nad grupą zasadniczą, którą niemalże cały czas prowadziła grupa Zabela – Team Milram. Różnica wahała się między 2’45 a 2’30.

Najwyżej sklasyfikowanym zawodnikiem z ucieczki był Markel Irizar, który przez pewien czas był wirtualnym liderem wyścigu. Jednak na 30km do mety przewaga zaczęła spadać i wynosiła 1’46 i utrzymywała się w tych granicach. W międzyczasie kraksę zaliczył Napolitano (Lampre), jednak nic mu się nie stało i szybko wrócił. Na 23km do mety przewaga wynosiła 1’20.

Z peletonu zaczęły się skoki. Kolejno akcji zaczepnych próbowali Nicki Sörensen (CSC), Pascal Hungerbühler (Volksbank) i Florian Stalder (Phonak), jednak nikomu z nich nie udało się poważnie zagrozić większym odjazdem. Ucieczka na 15km do mety miała 1'10 przewagi. Potem na atak zdecydował się uciekający Marcel Sieberg. W peletonie zaczął słabnąć Milram, a na czoło przesunął się zespół Lampre.

Na 4 km wszystkie akcje zostały zlikwidowane przez peleton i wszyscy czekali na sprint. Na atak na ostatnie 2 km zdecydował się Vinokurov (Astana Team), jednak nie udała mu się ta sztuka. Potem szczęścia próbował Jens Voigt (CSC), lecz ponownie bez powodzenia. Kiedy wydawało się, że po zwycięstwo już pewnie jedzie Stefan Schumacher to z peletonu wyskoczył niespodziewanie Graeme Brown (Rabobank) i to on wygrał w Bad Tölz. Drugi był Schumacher, a trzeci Erik Zabel, który dzięki bonifikatom został nowym liderem."
train,"2007-06-16: Rozdano pierwsze nagrody na festiwalu w Opolu

Pierwszy dzień 44. Krajowego Festiwalu Piosenki Polskiej ""Opole 2007"" stał pod znakiem koncertu Premier. Konkurs poprowadzili Tatiana Okupnik, Artur Orzech i przebywający w ""green roomie"" Tomasz Kammel.

Pierwsza grupa, składająca się z trzech wokalistek, ubranych w płaszcze w cętki tygrysie – Big Stars – zaprezentowała piosenkę „Słaba płeć”. Jako drugi na scenie wystąpił septet z folkowym, energetycznym ""Dzień jak dzień"". Mieczysław Szcześniak, trzeci z konkursowiczów, przedstawił liryczny utwór ""Bajka, że to ja"". Sofa zaśpiewali ""Szkoda słów"". Zwycięzca ""Idola"" Maciej Silski, wprowadził rockową piosenkę ""Póki jesteś"". Hania Stach, ubrana w fiolet, ukazała kompozycję ""To nie tak"". Siódmy uczestnik, Marcin Rozynek, wystąpił z piosenką ""Pierwsze strony gazet"". Entuzjastycznie zapowiedziana Patrycja Markowska zaprezentowała balladę ""Świat się pomylił"". Kolejny zespół – Bracia – laureaci konkursu trendy, na festiwalu TOPtrendy 2007 zaśpiewali rockowy numer ""Jeszcze raz"". Stawkę zamknęła ballada ""Jak natchnieni"", w wykonaniu Mario Szabana.

Po zakończeniu prezentacji koncertu Premier, na scenę wyszła Doda ze swoją nową piosenką ""Katharsis"".

Drugą część koncertu stanowił recital Lady Pank, z okazji 25-lecia zespołu. Janusz Panasiewicz zaśpiewał największe przeboje grupy: ""Kryzysowa narzeczona"", ""Stacja Warszawa"", ""Zostawcie Titanica"", zadedykowaną zmarłemu kilka dni temu Jackowi Skubikowskiemu balladę ""Zawsze tam gdzie ty"", nowy przebój ""Strach się bać"", ""Tańcz głupia tańcz"" oraz ""Mniej niż zero"".

Następnie odbył się konkurs Debiuty, poprowadzony przez braci Golców, w którym zaprezentowali się młodzi wykonawcy: Big Fat Mama, Gigadrum, Koke, Kumka Olik, Labirytm, Anna Józefina Lubieniecka, Marta Moszczyńska, Pectus, Rafał Nosal, Mateusz Rychlewski, Wolny Band oraz Cardamonn.

W ostatniej części pierwszego dnia festiwalu ogłoszono wyniki:

Specjalnym gościem Finału byli zwycięzcy programu TVP1 ""Rodzina jak z nut""."
train,"2009-10-29: Udany start rakiety Ares

W środę 28 października odbył się na przylądku Canaveral na Florydzie pierwszy próbny start nowej amerykańskiej kosmicznej rakiety nośnej nowej generacji Ares I.

Prototyp rakiety nośnej Ares I-X wystartował z Centrum Lotów Kosmicznych im. Kennedy'ego na Florydzie.

Licząca 100 metrów wysokości rakieta Ares I-X wystartowała o godzinie 11:30 czasu lokalnego (16:30 czasu polskiego).

Rakieta nośna Ares I, która może zastąpić wahadłowce w misjach orbitalnych i wznowić loty załogowe na Księżyc została przetestowana w próbnym locie eksperymentalnym.

Lot polegał na sprawdzeniu działania pierwszego członu rakiety, natomiast dołączone do niego człon drugi i załogowy statek Orion były atrapami pozbawionymi silników, dlatego cały zestaw nosił odrębną nazwę Ares I-X.

Ograniczenia budżetowe wobec państwowej Agencji Aeronautyki i Przestrzeni Kosmicznej (NASA) mogą sprawić, iż pierwszy start rakiety nośnej nowej generacji może być zarazem ostatnim. Jedna z opcji, przedstawionych prezydentowi Obamie przez zespół niezależnych ekspertów, przewiduje rezygnację z rakiet Ares I i wynajmowanie firm komercyjnych do zapewnienia komunikacji z Międzynarodową Stacją Kosmiczną (ISS)."
train,"2006-01-20: Warszawa: Wypadek na Trasie Toruńskiej

W piątek rano, około godziny 6:45 doszło na Trasie Toruńskiej do wypadku. Rozpędzony do około 100 km/h Ford podczas wyprzedzania zahaczył o wyprzedzany samochód, kierowca stracił panowanie nad pojazdem i wpadł w wiatę przystanku autobusowego pełnego ludzi, po czym spadł z wiaduktu. Siła uderzenia spowodowała, że kilku ludzi również spadło z wysokiego wiaduktu.

Trzy osoby zginęły na miejscu, dwie kolejne zmarły po przewiezieniu do szpitala; inne dwie są ranne. 29-letni kierowca Forda bez szwanku wyszedł z wypadku.

Wypadek spowodował prawdopodobnie kierowca Forda, który przekroczył dozwoloną w danym miejscu prędkość o 60 km/h na godzinę. Warszawska drogówka będzie wnioskować o aresztowanie tego mężczyzny. Po południu Prokuratura Rejonowa Warszawa Praga-Północ podjęła decyzję o tym, iż sprawa będzie rozpatrywana w charakterze katastrofy drogowej, a nie jak zwykłego wypadku. Kierowcy Forda grozi przez to do 12 lat więzienia."
train,"2008-11-11: Śrem: Dzień Niepodległości 2008

Obchody 90. rocznicy odzyskania niepodległości Polski rozpoczęły się w Śremie od uroczystej mszy świętej w kościele garnizonowym pw. św. Jana z Dukli.

Po mszy świętej nastąpił przemarsz wojska, policji, straży miejskiej, straży pożarnej, harcerzy, gości oraz mieszkańców ulicami miasta na śremski rynek, który ostatnio przeszedł całkowity remont. Na rynku swoje przemowy mieli między innymi Starosta śremski - Tadeusz Waczyński oraz burmistrz miasta i gminy - Adam Lewandowski. Delegacje między innymi policji, rady miejskiej i powiatowej, szkół i harcerzy złożyły kwiaty i wiązanki pod pomnikiem poległych żołnierzy.

Po tym nastąpił pokaz izraelskiego systemu samoobrony krav maga w wersji militarnej oraz cywilnej z udziałem żołnierzy ze śremskiej jednostki wojskowej. Następnie wokół rynku przeszła defilada służb mundurowych.

Starosta śremski zaprosił mieszkańców i gości na montaż muzyczno-słowny, który miał miejsce na scenie na rynku, a następnie na mały poczęstunek."
train,"2007-08-27: Felipe Massa: ""Kocham ten tor""

Felipe Massa z Ferrari został w tym roku zwycięzcą wyścigu Formuły 1 o Grand Prix Turcji w Stambule na torze Istanbul Park.

""To jest szalone, naprawdę fantastyczne. Kocham ten tor, kocham to miejsce. Jestem dumny z faktu, że wygrałem na oczach mojej mamy"" - powiedział Brazylijczyk. Zwycięstwo Massy oglądała na żywo z trybun rodzina."
train,"2008-07-05: Puszczew: poszukiwany sprawca wypadku

Policja poszukuje kierowcy, który śmiertelnie potrącił 28-latka w Puszczewie koło Kłobucka w woj. śląskim - podało radio RMF FM.

Do wypadku doszło dzisiaj około 2.00. Ciało mężczyzny znalazł przypadkowy kierowca na poboczu jezdni . Policja prosi świadków o kontakt - tel. (034) 310-92-55, lub z najbliższą jednostką policji – tel. 997 i 112."
train,"2005-04-14: Gdańsk: 4 maja rusza budowa autostrady A1

Firma GTC (Gdańsk Transport Company) otrzymała dofinasowanie ze środków Europejskiego Banku Inwestycyjnego na budowę 152-kilometrowego odcinka autostrady A1 z Gdańska do Torunia. Razem z wcześniej uzyskanym kredytem od Nordyckiego Banku Inwestycyjnego pozwoli to sfinansować budowę pierwszych 90 kilometrów autostrady, na odcinku Gdańsk - Nowe Marzy. Uzyskany kredyt ma być spłacany przez 30 lat, z 10-letnim okresem karencji.

Roboty budowlane mają ruszyć 4 maja na węźle Rusocin koło Gdańska po uzyskaniu wszelkich koniecznych pozwoleń budowlanych.

Umowa na budowę kolejnego odcinka autostrady do Torunia ma być podpisana w ciągu najbliższych kilku miesięcy, tak aby cały 152-km odcinek do Torunia był gotowy do 2010 r."
train,"2007-06-04: Były prezydent Liberii przed trybunałem haskim

Charles Ghankay Taylor, polityk liberyjski a także były prezydent Liberii, został postawiony w stan oskarżenia przed Międzynarodowym Trybunałem Karnym w Hadze. Postawiono mu 11 zarzutów a wśród nich morderstwa, okaleczenia, gwałty, włączanie dzieci do walk oraz popieranie rebeliantów w prowadzonej wojnie domowej w Sierra Leone (1996-2002) gdzie zginęło dziesiątki tysięcy ludzi.

Oskarżony nie pojawił się 3 czerwca na rozprawie bo, jak twierdził ""nie wierzy w bezstronność trybunału"". Jest on pierwszym przywódcą afrykańskim, którego haski trybunał ONZ sądzi za zbrodnie wojenne.

Charles Taylor został wybrany prezydentem Liberii w 1997 roku. Podczas jego rządów kraj ten z jednego z zamożniejszych stał się jednym z uboższych państw Afryki. Panowała tam anarchia, grabieże i bezprawie. W Monrovii - stolicy państwa - zabrakło elektryczności i wody. Na terenie kraju grasowały bandy, okradające, gwałcące i mordujące ludność.

W 2003 roku prezydent Nigerii, Olusegun Obasanjo przekonał Taylora do ustąpienia z pełnionych funkcji. Były prezydent Liberii otrzymał w zamian dom w Nigerii nad wybrzeżem Atlantyku oraz gwarancję spokoju."
train,"2005-09-16: Honorowy komitet Cimoszewicza przechodzi do Borowskiego

Część członków honorowego komitetu poparcia Włodzimierza Cimoszewicza, w tym Jerzy Hoffman i Krzysztof Toeplitz, poprze w wyborach Marka Borowskiego.

Toeplitz komentując tę decyzję, powiedział, że wyborcy popierający Cimoszewicza ""nie mogą zostać w domu"". Sam uznał decyzję marszałka sejmu o rezygnacji z wyborów za złą. Publicysta dodał również, że w wyborach parlamentarnych poprze SLD. Nie zgadza się z opinią Tomasza Nałęcza, że Borowski ""podstawiał nogę Cimoszewiczowi"".

Na czele komitetu poparcia Cimoszewicza stała Jolanta Kwaśniewska. W komitecie byli też m.in.: minister kultury Waldemar Dąbrowski, Kazimierz Kutz, Grzegorz Lato, prof. UW Janusz Czapiński.

Rzeczniczką Borowskiego jako kandydata na prezydenta zostanie Izabella Sierakowska."
train,"2007-04-30: ZX Spectrum ma 25 lat

Dwadzieścia pięć lat temu sir Clive Sinclair zaprezentował swój nowy wynalazek - komputer ZX Spectrum. Premiera odbyła się dokładnie 23 kwietnia 1982 w Wielkiej Brytanii. Ten komputer domowy był mały, czarny, z 8-bitowym procesorem Zilog Z80A pracującym z prędkością 3.5 MHz, ośmioma kolorami i możliwości generowania obrazu (na telewizorze) w rozdzielczości 256 × 192 pikseli. Miał gumowe klawisze, charakterystyczny tęczowy pasek na obudowie i 48 kilobajtów pamięci z wbudowanym językiem Basic. Na komputery Spectrum powstało ok. 15 tys. różnych programów, głównie gier (np. Manic Miner czy Knight Lore), ale też edytor tekstowy Tasword czy arkusz kalkulacyjny VU-Calc.

ZX Spectrum był dziełem niewielkiej brytyjskiej spółki Sinclair Research Ltd. kierowanej przez sir Clive'a Sinclaira. Początkowo firma nie spodziewała się wielkiego sukcesu – prognozy mówiły o sprzedaży na poziomie tysiąca sztuk miesięcznie, wkrótce zapotrzebowanie wzrosło jednak do dwustu tysięcy i pojawiły się problemy z podażą. Można go było kupić za mniej niż 100 funtów. ZX Spectrum był pierwszym komputerem do domowego użytku.

Z czasem modele ZX przegrały jednak konkurencję z popularnym komputerem IBM PC i produkcję zakończono na początku lat 90. XX wieku."
train,"Otwarto obserwatorium ALMA

W północnym Chile w górach Andach Chilijskich na pustyni Atakama na płaskowyżu Chajnantor (na wysokości 5000 m nad poziomem morza) oficjalnie otwarto największe międzynarodowe obserwatorium radioastronomiczne ALMA. Gościem honorowym był Prezydent Chile, Sebastian Piñera. ALMA to sieć 66 potężnych przestawnych radioteleskopów o wadze ponad 100 ton, z których 54 ma średnice 12 m, a pozostałych 12 będzie mniejszych, o 7 m średnicach czyli dużych parabolicznych anten satelitarnych. Sieć działa jako jeden olbrzymi radioteleskop. Obserwatorium astronomiczne budowane od 2003 roku kosztowało prawie półtora miliarda dolarów amerykańskich. ALMA to skrót od Atacama Large Millimeter/submillimeter Array.

Radioteleskopy ALMA lepiej pomogą poznać strukturę i zrozumieć ewolucję Wszechświata. Zobaczymy odległe zakątki Wszechświata, a także poznamy bardzo odległe obiekty astronomiczne, które formowały się gdy powstawał Wszechświat. Zobaczymy obrazy niedostępne dla konwencjonalnych teleskopów optycznych i podczerwonych.
ALMA obserwuje Wszechświat w pasmach radiowych na falach o długościach milimetrowych i submilimetrowych, prawie tysiąc razy dłuższych niż fale światła widzialnego.

Obraz z każdej anteny jest łączony w jeden wielki obraz za pomocą jednego z najszybszych na świecie specjalnego superkomputera, tzw. Korelatora ALMA, wyposażonego w 134 miliony procesorów, który wykonuje 17 PFLOPS biliardów operacji zmiennoprzecinkowych na sekundę czyli 1,7 x 10 operacji na sekundę. Superkomputer pozwala wszystkim antenom obserwatorium, pracować w trybie jednego wielkiego interferometru radiowego.

Maksymalna rozdzielczość ALMA będzie lepsza niż osiągalna dla światła przez teleskop Hubble’a.

ALMA jest międzynarodowym precyzyjnym urządzeniem astronomicznym, które powstało w partnerstwie pomiędzy Europą, Ameryką Północną, Azją Wschodnią oraz Chile. Projekt jest finansowany w Europie przez Europejskie Obserwatorium Południowe (ESO), w Ameryce Północnej przez U.S. National Science Foundation (NSF), we współpracy z National Research Council of Canada (NRC) oraz National Science Council of Taiwan (NSC), a w Azji Wschodniej przez National Institutes of Natural Sciences (NINS), we współpracy z Academia Sinica na Tajwanie. Konstrukcja i operowanie ALMA w imieniu Europy jest kierowane przez ESO, w imieniu Ameryki Północnej przez National Radio Astronomy Observatory (NRAO) w Socorro, zarządzane przez Associated Universities, Inc. (AUI), a w imieniu Azji Wschodniej przez National Astronomical Observatory of Japan (NAOJ). Joint ALMA Observatory (JAO) umożliwia wspólne kierowanie i zarządzanie konstrukcją, testowaniem i operowaniem ALMA."
train,"2005-09-22: XXX Ekstremalny Rajd na Orientację - Harpagan

W dniach 14 - 16 października 2005 odbędzie się w Czersku na Pomorzu XXX Ekstremalny Rajd na Orientację ""Harpagan"" organizowany przez Klub Imprez na Orientację Neptun.

Celem rajdu jest sprawdzenie własnych umiejętności, granic wytrzymałości i odporności fizycznej oraz psychicznej na trasie pieszej, rowerowej lub mieszanej.

Konkurencja piesza polega na pokonaniu w maksymalnym czasie 24 godz. 100 km, przy zaliczeniu wszystkich punktów kontrolnych, na trasie rowerowej należy pokonać 200 km w czasie 12 godz.. W trakcie tej edycji ""Harpagana"" organizowana jest po raz pierwszy konkurencja mieszana pieszo - rowerowa. Startujący w konkurencji mieszanej zawodncy muszą pokonać 50 km pieszo w maksymalnym czasie 12 godz. i 100 km rowerem w czasie 6 godz..

Zawody odbywają się na Pomorzu dwa razy w roku wiosną i jesienią niezależnie od warunków pogodowych. W trakcie poprzedniej edycji ERnO ""Harpagan"" w Sierakowicach i okolicy, startowało 674 uczestników zawodów."
train,"2006-10-13: Giertych przedstawił premierowi swoją ""czarną listę""

Jak donosi Nasz Dziennik, lider Ligi Polskich Rodzin Roman Giertych przekazał wczoraj premierowi czarną listę blisko 100 nazwisk działaczy, którzy według niego nie powinni znaleźć miejsca na listach Prawa i Sprawiedliwości w wyborach samorządowych.

Znaleźli się tam głównie byli działacze LPR-u, którzy w proteście przeciw praktykom obecnego wicepremiera odeszli z Ligi i utworzyli Ruch Ludowo-Narodowy. Przypomnijmy, że w kwietniu, gdy władze LPR zdecydowanie opowiadały się przeciwko koalicji z PiS, grupa kilku posłów z Anną Sobecką i Bogusławem Kowalskim na czele opuściła szeregi Ligi i jako Narodowe Koło Parlamentarne negocjowała umowę koalicyjną. Początkowo Giertych zapowiadał, że nie wejdzie do koalicji z tymi ludźmi, jednak po czasie przyjął stanowisko wicepremiera i ministra edukacji.

Nigdy jednak wcześniej nie robił nic, by """"rozłamowcy"""" zostali przykładnie ukarani. PiS zawsze zapewniało, że owi byli ludzie z partii Giertycha nie zostaną ukarani. Jak widać – do czasu.
Sekretarz generalny PiS Joachim Brudziński w rozmowie z ""Naszym Dziennikiem"" potwierdził całą operację, zbagatelizował jednak jej skutki, stwierdzając, że to """"dla dobra koalicji"""".

Nie mogą zrozumieć tego posłowie, którzy przeszli z LPR do RLN. """"Jeśli PiS nie dotrzyma słowa, to jak będzie wyglądało w oczach naszego elektoratu? Jak ludziom powiedzieć, by popierali PiS, jeśli jego obietnice okażą się kłamstwem?"""" – mówi jeden z nich."
train,"2007-09-17: Lepper wzywa premiera do sądu, oskarżając go o to, że „nielegalnie” finansował organizacje powiązane z PC

We wczorajszym programie TVN „Kawa na ławę” Andrzej Lepper przedstawił dokument mający świadczyć o przestępstwach popełnianych przez Jarosława Kaczyńskiego. Jest nim kserokopia dokumentu z 1991 roku świadcząca o podpisanych przez premiera przelewach na Niezależny Instytut Wydawniczy i Fundację Prasową „Solidarność”.

W kserokopii zdaniem Andrzeja Leppera widnieje podpis Kaczyńskiego. „Przecież znamy wszyscy podpis Kaczyńskiego”- odpowiedział lider Samoobrony na słowa Krzysztofa Putry (PiS), który zwrócił uwagę na to, iż dokument ten może być „zwykłym śmieciem”.

Lepper wzywa premiera do sądu, oskarżając go o to, że „nielegalnie” finansował organizacje powiązane z Porozumieniem Centrum. Dokument rzekomo został dostarczony byłemu ministrowi rolnictwa przez członka PiS."
train,"2009-08-29: Discovery z Leonardo wystartował

Wahadłowiec ""Discovery"" wystartował w piątek, 28 sierpnia 2009 o godz. 23:59 czasu lokalnego (czasu EDT), 03:59:37 czasu UTC (29 sierpnia o godzinie 05:59 czasu polskiego) z Centrum Lotów Kosmicznych imienia Johna F. Kennedy'ego na przylądku Canaveral na Florydzie rozpoczynając 128 lot programu wahadłowców. Jego celem jest Międzynarodowa Stacja Kosmiczna (ISS), gdzie powinien dolecieć za dwa dni w poniedziałek.
Na pokładzie promu znajduje się siedmioosobowa załoga, w tym 52-letni astronauta ze Szwecji Christer Fuglesang reprezentujący Europejską Agencję Kosmiczną (ESA) oraz Nicole M. Stott, która wróci na promie Atlantis i pozostanie na stacji przez najbliższe dwa miesiące jako członek Ekspedycji 20 (stałej załogi stacji), zastąpi powracającego na Ziemię Timothy'ego Koprę.

Amerykańska agencja kosmiczna NASA dwukrotnie przekładała start promu kosmicznego Discovery do lotu na stację orbitalną. Pierwotnie start był zaplanowany na 25 sierpnia 2009 o godzinie 5:36 czasu UTC. Opóźnienie to wynik kontroli technicznej i wynik wykrycia niewielkiej usterki oraz warunków atmosferycznych. Po usunięciu usterki i dzięki sprzyjającym warunkom atmosferycznym misja STS-128 szczęśliwie wyruszyła w kosmos, aby wynieść na orbitę 7 ton zaopatrzenia dla międzynarodowej stacji kosmicznej.

Celem misji promu Discovery jest dostarczenie na pokład Międzynarodowej Stacji Kosmicznej za pomocą modułu logistycznego ""Leonardo"" zapasów żywności, części zamiennych, środków, aparatury naukowej i sprzętu laboratoryjnego oraz wystarczająco dużo zaopatrzenia do dalszego czasowego potrzymania sześcioosobowej stałej załogi orbitalnej stacji kosmicznej. Dostarczy także specjalną zamrażarkę do przechowywania próbek biologicznych i piec, do topienia m.in. metalowych próbek. """"MELFI-2"""", bo tak nazywa się laboratoryjna zamrażarka generuje temperaturę do -80° stopni Celsjusza, będzie już drugim tego typu urządzeniem na ISS.

MPLM Leonardo (z ang. Multi-Purpose Logistics Module) to moduł zaopatrzeniowy, jest dużym hermetycznym modułem służącym do wynoszenia ładunków za pomocą wahadłowców na ISS. Moduł ten na czas trwania misji jest przyłączany do stacji do jednego z węzłów Unity, a po zakończeniu misji wraca na Ziemię w ładowni wahadłowca. W misji STS-128 zostanie użyty MPLM „Leonardo”. NASA dysponuje 3 takimi modułami. Oprócz Leonardo jest jeszcze Raffaello i Donatello.

Moduły logistyczne MPLM służą do przenoszenia ładunku na Stację Kosmiczną. Po połączeniu promu kosmicznego do Stacji, MPLM jest przenoszony na pomocą ramieni kosmicznych do punktu dokowania (obecnie jest to nadirowy węzeł Harmony). Następnie załoga wchodzi do modułu. Jest on hermetyczny, a więc nie ma potrzeby używania skafandrów kosmicznych, po czym przystępuje do rozładunku modułu. W ten sposób następuje transfer ładunku na ISS. Pod koniec misji wahadłowca MPLM (wypełniony sprzętem wracającym na Ziemię oraz śmieciami) odłączany jest od Stacji i przenoszony z powrotem do ładowni promu. Dzięki temu możliwy jest transfer potrzebnego ładunku i sprzętu z i na ISS.

Podczas trzynastodniowej misji wahadłowca Discovery zaplanowano 3 spacery kosmiczne (EVA). Podczas jednego z nich zostanie zdjęty pusty zbiornik amoniaku, który wróci na Ziemię.

W czasie misji STS-128 astronauci przygotują ISS na przyjęcie ostatnich europejskich modułów ISS nazwanych Node 3 (""Tranquility"") i ""Cupola"".

W 2010 roku NASA ma nadzieję całkowicie ukończyć budowę Międzynarodowej Stacji Kosmicznej. Także w tym samym roku promy kosmiczne przejdą na emeryturę. Trwają prace nad opracowaniem nowego środka transportu ludzi i surowców w kosmos.

Wraz ze zbliżającym się końcem programu wahadłowców pojawia się pomysł umieszczenia modułu logistycznego MPLM na stałe. Dzięki temu ISS zyskałaby bardzo potrzebną dodatkową przestrzeń. Krążą plotki o Donatello, że poleci raz na ISS - i tam już pozostanie jako PLM - Permanent Logistics Module.

Jeśli pomysł zostanie zatwierdzony, to stało by się to najprawdopodobniej w trakcie misji STS-133 lub STS-134, która być może będzie ostatnią misją programu wahadłowców.

Misja STS-128 jest transmitowana ""na żywo"" (online) przez Internet poprzez telewizję internetową NASA_TV.

Ciekawostki.

Na pokładzie promu znajdują się też myszy, które posłużą do eksperymentów mających wyjaśnić wpływ stanu nieważkości na układ kostny żywych organizmów.

Jutro Discovery obchodzi małą uroczystość:

Źródło: NASA
Film ze staru Discovery"
train,"2008-09-28: 268. derby Mediolanu: zwycięstwo A.C. Milan

Piłkarze A.C. Milan wygrali 268. derby Mediolanu. Jedyną bramkę zdobył w 36. minucie spotkania Brazylijczyk Ronaldinho.

Było to 105 zwycięstwo Milanu w meczach z Interem, ten ostatni zespół odniósł dotychczas 91 zwycięstw. 72 spotkania kończyły się remisem.

Przebieg meczu.

W pierwszej połowie przewagę posiadał Milan. Piłkarze gospodarzy próbowali zaskoczyć bramkarza Interu strzałami z daleka, jednak były one niecelne lub znakomicie bronił Júlio César. Kluczowym momentem spotkania okazała się 36. minuta meczu. Po długim podaniu Ronaldinho do Kaki ten ostatni dośrodkował do swojego rodaka, który strzałem głową dał Milanowi prowadzenie.

W drugiej połowie spotkanie zaostrzyło się. W 77. minucie swoją drugą żółtą kartkę w meczu obejrzał Nicolás Burdisso i musiał opuścić plac gry. Po kolejnych 5 minutach z ławki rezerwowych za niesportowe zachowanie został usunięty Marco Materazzi. W końcówce Inter próbował wyrównać, lecz bez powodzenia. W doliczonym czasie gry minimalnie przestrzelił głową Adriano, natomiast Milan umiejętnie utrzymywał się przy piłce grając z przewagą jednego zawodnika."
train,"Wyłączenie sygnału analogowej telewizji naziemnej

19 marca 2013 roku zostanie wyłączony analogowy sygnał telewizji naziemnej na terenie obejmującym Elbląg, Rzeszów, Szczecin, Warszawę i Wisłę.

Nastąpi wyłączenie sygnału analogowego z nadajnika Wisła/Skrzyczne, który obsługuje południową część województwa śląskiego.

Na Skrzycznem sygnał cyfrowy telewizji naziemnej multipleksu
włączono w grudniu 2011 r., a multipleksu

Kolejne etapy wyłączania sygnału analogowego w województwie śląskim zaplanowano na 22 kwietnia i 20 maja 2013 roku. 22 kwietnia br wyłączony zostanie sygnał w północnej części województwa śląskiego, nadawany z nadajnika Częstochowa/Wręczyca, a 20 maja przestać nadawać nadajnik Katowice/Kosztowy.

Szczegółowe harmonogramy włączeń naziemnej telewizji cyfrowej oraz inne informacje z tego zakresu 
np: dotyczące procesu cyfryzacji zawierają się na oficjalnej stronnie rządowej Departamentu Telekomunikacji Ministerstwa Infrastruktury: http://www.cyfryzacja.gov.pl."
train,"2007-09-05: Polacy wywalczyli srebro na mistrzostwach świata MTB

Po niedawnych słabych startach naszych zawodników na Mistrzostwach Europy. W Mistrzostwach Świata było już znacznie lepiej. Polacy w składzie Marcin Karczyński, Piotr Brzózka, Maja Włoszczowska i Dariusz Batek wywalczyła medal ze srebrnego kruszcu. Lepsi od Polaków byli tylko kolarze ze Szwajcarii. Jako trzeci linię mety minęli zawodnicy USA.

Wyścig potoczył się bardzo podobnie do tego z zeszłego roku. Wtedy również po słabym starcie na ME już w pierwszym starcie w MŚ zdobyli brąz. W tym roku było jeszcze lepiej.

Taktyka polski była dość ciekawa, wraz z mężczyznami na trasę wyruszyła Maja Włoszczowska. Jako pierwszy na trasę wyścigu ruszył Marcin Karczyński. Pojechał dobrze kończąc swoją zmianę na 3. miejscu walcząc do końca z zawodnikiem Wielkiej Brytanii. Jako drugi wyruszył Piotr Brzózka. Mistrz Polski i zarazem czwarty junior starego kontynentu utrzymał 3 pozycję. Następnie Maja Włoszczowska musiała się ścigać się z reprezentantem Brytanii, która to reprezentacja walczyła z Polską. Po połowie trzeciej rundy Maja spadła na szóstą pozycję. Rywalizowała jednak z prawie samymi mężczyznami. Co ciekawe jednak znakomita jazda Mai pozwoliła na zmniejszenie straty do prowadzących Szwajcarów do 50 sekund. Jako ostatni w reprezentacji Polski na trasę wyruszył Dariusz Batek. Na swoją rundę ruszył wraz z ekipą Rosji walcząc o 6 pozycję. To jednak była dobra wiadomość, gdyż właśnie na tej ostatniej zmianie większość ekip postawiło na panie. Bartek zaczął mijać zawodniczki innych ekip i już po połowie rundy był drugi. Wtedy już było wiadomo, że mamy już medal. Polakom nie udało się dogonić Szwajcarów, ale start należy zaliczyć do bardzo udanych."
train,"2007-11-13: Paramount Pictures i Warner Bros przeciwko chińskim piratom

Dwie konkurencyjne wytwórnie filmowe z Hollywood, połączyły siły w celu wspólnej walki z piractwem. Paramount Pictures będzie sprzedawać płyty DVD poprzez chińską sieć Warner Bros. Głównym założeniem jest wprowadzenie niedrogich, legalnych produktów na rynek.

Obie firmy będą sprzedawać w Chinach swoje tytuły za równowartość trzech dolarów już po dwóch miesiącach od oficjalnej kinowej premiery w USA. Będzie to prawdopodobnie najszybsze, a dodatkowo najtańsze wydawanie filmów na płytach. Paramount i Warner mają nadzieję, że w ten sposób rynek legalnych produktów w Chinach będzie się rozwijał, ograniczając jednocześnie nielegalny obieg.

Pierwszym filmem, który będzie sprzedawany w Chinach w ramach walki z piractwem, będzie „Transformers”. Niedługo potem pojawi się „Shrek Trzeci”."
train,"2008-01-06: Zwycięstwo Tomasza Sikory w Oberhofie

Tomasz Sikora wygrał wczoraj w niemieckim Oberhofie (Turyngia) bieg sprinterski na dystansie 10 km zaliczany do klasyfikacji Pucharu Świata w biathlonie.

Polak wystartował jako 42. Już po pierwszym bezbłędnym strzelaniu leżąc, dostał się do czołówki wyścigu. Przed drugim strzelaniem w pozycji stojącej wyprzedzało go czterech zawodników, jednak tylko Sikora nie spudłował. Najgroźniejszy był wówczas dla niego Czech Zdeněk Vítek, który jednak popełnił 1 błąd i ostatecznie zajął 7. miejsce. Na ostatniej pętli przyspieszył i nie oddał prowadzenia już do końca biegu.

Poza Sikorą jeszcze tylko dwóch biathlonistów z 97 startujących, nie popełniło żadnego błędu na strzelnicy - Fin Tim Antila (16. miejsce) i reprezentant Stanów Zjednoczonych Lowell Bailey (46. pozycja). Drugi z reprezentantów Polski, Krzysztof Pływaczyk zajął 23 miejsce.

Wczorajsze zwycięstwo było trzecim w historii startów Polaka w Pucharze Świata. Pierwszy raz tryumfował we włoskiej Anterselvie w 1995 roku, gdzie jednocześnie wywalczył tytuł mistrza świata i niespełna 2 lata temu w fińskiej miejscowości Kontiolahti.

Klasyfikacja końcowa zawodów w Oberhofie:

Dzięki zwycięstwu Sikora przesunął się na 4. miejsce w klasyfikacji generalnej PŚ z 178 punktami. Do prowadzącego Bjørndalena traci 123 punkty (301 pkt.) Przed nim są jeszcze Dmitrij Jaroszenko z Rosji (271 pkt.) i Francuz Vincent Defrasne (184 pkt.)"
train,"2009-03-18: WTA Tour w Indian Wells: Radwańska awansowała do ćwierćfinału

Agnieszka Radwańska awansowała do ćwierćfinału turnieju WTA Tour na twardych kortach w Indian Wells, pokonując Węgierkę Ágnes Szávay 6:0, 5:7, 6:3."
train,"2006-05-20: Giro d'Italia 2006: 13 etap - zapowiedź

Po transferze z Serri Levante rozpoczynamy kolejną – znacznie trudniejszą – serię etapów. Pierwszy z nich, sobotni etap z Alessandri do La Thuile pokaże nam, czy Cunego i Simoni są w stanie spełnić oczekiwania kibiców i jeszcze zagrozić Ivanowi Basso.

Ten górski etap rozpoczyna się tak naprawdę niedaleko morza, raptem 60 kilometrów od Riviera di Levante. Kolarze startują w Alessandrii, skąd wyruszają na północ, do Vercelli. Później na horyzoncie pojawią się już góry, zaś tuż za Ivreą rozpoczną się najprawdziwsze Alpy. Największe trudności czekają na kolarzy w prowincji Aosta, gdzie kolarze przejadą przez miasto o tej samej nazwie, po czym – wcale nie najprostszą trasą, choc na pewno najkrótszą – dotrą do mety w La Thuile.

Gdyby nie ostatnie 20 kilometrów, etap ten zaliczylibyśmy do najłatwiejszych w Giro. Dwieście dosyć płaskich kilometrów, z nieznacznie wznoszącą się do góry przez cały etap trasą, co jednak nie sprawiłoby kłopotów większości peletonu. Na 103 km, w mieście Ivrea mamy premię 110 Gazzetta. I to by było na tyle... gdyby etap miał 200 kilometrów. Ma jednak 218, i właśnie te osiemnaście kilometrów decyduje o jego trudności – szczególnie pierwsze dziesięc. Na 211,5 km na kolarzy czeka premia górska pierwszej kategorii - Colle San Carlo (10,5 km, śr. 10%, max. 13%). Trudnośc podjazdu jest regularna – nigdy nie schodzi poniżej ośmiu procent, co z pewnością nie ułatwi sprawy. Na pocieszenie, ze szczytu do mety jest jeszcze 6,5 kilometra zjazdu i ewentualne straty można zniwelowac, co jednak, przy momentami 11-procentowym zjeździe, nie będzie najbezpieczniejsze.

Ta wiadomość pochodzi z serwisu sportowego Kolarstwo i Portalu Sport"
train,"2008-09-17: Szef MON: Maciarewicz nie oddał 13 dokumentów z komisji ds. WSI

Antoni Macierewicz, były szef komisji weryfikacyjnej ds. WSI, nadal nie zwrócił 13 dokumentów należących do kancelarii tajnej. Wśród dokumentów znajdujących się w posiadaniu Macierewicza mają znajdować się również te oznaczone klauzulą ""ściśle tajne"". O sprawie poinformował na antenie Radia ZET szef MON Bogdan Klich.

Niejawne dokumenty użyteczne przy weryfikacji WSI posiadają też dwaj współpracownicy Macierewicza z Komisji Weryfikacyjnej, której uprawnienia wygasły ponad dwa miesiące temu – Krzysztof Łączyński i Mariusz Marasek.

– ""Po przejrzeniu wszystkich, 11 i pół tysiąca dokumentów, które były w dyspozycji komisji, okazało się, że brakuje 18 dokumentów"" – stwierdził minister. Trzynaście z nich przetrzymuje Macierewicz, cztery Łączyński, a jeden Marasek.

– ""Szef Służby Kontrwywiadu Wojskowego zwracał się już o zwrot tych dokumentów, ale ich nie dostał. [...] Teraz rozważa zawiadomienie prokuratury o możliwości popełnienia przestępstwa niedopełnienia obowiązków służbowych"" – poinformował Bogdan Klich."
train,"Kraków: w tradycyjnej procesji ku czci św. Stanisława wziął udział prezydent Bronisław Komorowski

8 maja w uroczystość św. Stanisława Biskupa i męczennika odbyła się tradycyjna procesja z Wawelu na Skałkę. Celebracji obchodów przewodniczył kardynał Camillo Ruini. W uroczystościach będących w tym roku dziękczynieniem za beatyfikację Jana Pawła II i zeszłoroczną kanonizację św. Stanisława Kazimierczyka uczestniczył prezydent Bronisław Komorowski z małżonką, wicepremier Waldemar Pawlak, posłowie, władze samorządowe oraz episkopat Polski.

Procesja wyruszyła z katedry na Wawelu około godziny 9. Wcześniej Bronisław Komorowski złożył kwiaty przy grobie swojego poprzednika Lecha Kaczyńskiego znajdującym się w krypcie pod Wieżą Srebrnych Dzwonów.

W procesji upamiętniającej męczeńską śmierć św. Stanisława tradycyjnie idą przedstawiciele różnych regionów małopolski w strojach regionalnych z feretronami i chorągwiami, przedstawiciele cechów rzemieślników krakowskich, oraz bractwa kurkowego.

Procesje zamykają relikwie polskich świętych, wśród których do najcenniejszych należą relikwie głowy św. Stanisława i corocznie przywożone przez gnieźnieńską kapitułę katedralną relikwie św. Wojciecha. W tym roku wśród noszonych dotychczas w procesji relikwii na jednym z feretronów niesiony był relikwiarz w formie księgi zawierający krew Jana Pawła II, a także pastorał w formie krzyża, którego używał ogłoszony w zeszłym tygodniu błogosławionym.

O godzinie 10 rozpoczęła się Eucharystia sprawowana na przy ołtarzy trzech tysiącleci na skałce. Mszy przewodniczył emerytowany wikariusz generalny Diecezji Rzymskiej kardynał Camillo Ruini. Po przyjściu do ołtarza Kardynał Stanisław Dziwisz przywitał wszystkich przybyłych oraz dziękował papieżowi Benedyktowi XVI za odbywającą się tydzień wcześniej w Rzymie beatyfikację Jana Pawła II.
Jan Paweł II staje się teraz szczególnym patronem wolności, a ona powinna znajdować dojrzały wyraz w naszej jedności i solidarności - mówił Metropolita Krakowski.

Kazanie rozpoczął po polsku kardynał Ruini. Jest to dla mnie wielka radość, że mogę być znowu z wami w uroczystość św. Stanisława - powiedział nawiązując do swojej poprzedniej wizyty na uroczystościach męczeństwa św. Stanisława. Resztę przygotowanej przez kardynała homilii odczytał w jego imieniu były Nuncjusz Apostolski w Polsce a obecnie metropolita Gnieźnieński i Prymas Polski arcybiskup Józef Kowalczyk.

W homilii kard. Ruini nawiązał do postaci św. Stanisława, który przelał swoją krew za wiarę, zauważył, że Jan Paweł II także przelał swoją krew podczas zamachu na placu św. Piotra. ""W tych dwóch postaciach zarysowuje się postać Jezusa, który oddał życie za swoje owce"" – podkreśli. Kardynał Ruini w swojej homilii nazwał Jana Pawła II gigantem życia, Kościoła i historii. Purpurat wezwał by nie ustawać w dziękczynieniu za Jana Pawła II, który wywarł olbrzymi wpływ, nie tylko na historię Krakowa i Rzymu, ale także całej Polski, Europy i świata.

Na koniec homilii Kardynał Ruini apelował: ""Przyjaciele z Krakowa i z Polski, nie rezygnujcie z misji ewangelizacji, zaufajcie Janowi Pawłowi II"", dodał także że Jana Pawła II należy słuchać, a wielką misją Kościoła jest dzisiaj zbawienie i wyzwolenie człowieka. „Kościół potrzebuje być sobą i ludem Bożym, kochać siebie i człowieka, wierzyć w misję, którą powierzył Bóg” – zaznaczył Purpurat. Kardynał dostrzega iż wypełnianie tej misji w dużej mierze spoczywa na Polskim Kościele ""W ten sposób w dzisiejszej sytuacji zarysowuje się europejska misja katolickiej Polski""- mówił.

W ostatnich słowach homilii emerytowany Wikariusz Generalny Diecezji Rzymskiej prosił, aby Jan Paweł II czuwał nad Polską i całym światem.

Kazanie purpurata zostało przyjęte przez zgromadzonych wiernych długimi oklaskami.

Na koniec Eucharystii nastąpiło błogosławieństwo a po tradycyjnej formule Kardynałowie uczynili nad wiernymi znak krzyża relikwiarzem głowy św. Stanisława. Następnie wszyscy zgromadzeni odśpiewali antyfonę w:Regina Coeli - śpiewaną w południe w kościele Katolickim przez Okres Zmartwychwstania Pańskiego zamiast modlitwy Anioł Pański. W ten sposób wyrażono jedność z przebywającym w Wenecji Ojcem Świętym Benedyktem XVI.

Po Eucharystii Bronisław Komorowski wraz z małżonką poszli złożyć kwiaty przy grobie Czesława Miłosza, który spoczywa w ""Panteonie Narodowym"" na Skałce.

W rozmowie z dziennikarzami Prezydent Polski podkreślił, że z radością uczestniczy w tak pięknej tradycji jaką jest procesja św. Stanisława. ""To szczególna okazja, bo to nie tylko odbywająca się od wieków tradycyjna procesja w dniu św. Stanisława, patrona Polski, ale to po raz pierwszy także procesja i Msza św. związana z dziękczynieniem za beatyfikację Jana Pawła II” – mówił. Prezydent podkreślił też, że Karol Wojtyła jako Biskup Krakowski mocno wzmocnił znaczenie Procesji - ""Warto pamiętać, że wielki wymiar ponadregionalny tej procesji i uroczystościom na Skałce nadał właśnie biskup Karol Wojtyła, to wszystko się dziś pięknie połączyło"" - zaznaczył.

Po zakończeniu uroczystości na Skałce procesja powtórnie się uformowała i powróciła na Wawel. Podczas powrotnej procesji po raz pierwszy publicznie została odmówiona litania do błogosławionego Jana Pawła II. Niesione w procesji relikwie zostały zaniesione do Katedry Wawelskiej gdzie przy ""Ołtarzu ojczyzny"" odśpiewany został hymn Ciebie Boga Wysławiamy.

Tradycja ku czci św. Stanisława powstała jeszcze w średniowieczu. Pierwsza procesja z relikwiami świętego odbyła się w roku 1253 po Kanonizacji Krakowskiego biskupa. W Krakowie utrwalił się zwyczaj, że procesja odbywa się w niedziele w oktawie uroczystości św. Stanisława czyli w pierwszą niedziele po jego święcie.

Galeria."
train,"2010-07-17: ""Nigdy Więcej"" odnotowało prawie 200 aktów szowinizmu w 2009 roku

W najnowszym numerze periodka „Nigdy Więcej” ukazał się katalog incydentów faszystowskich i rasistowskich w Polsce mających miejsce w 2009 roku, tzw. „Brunatna Księga”. Odnotowano w niej niemal 200 incydentów o tle rasistowskim, faszystowskim, bądź noszących znamiona prześladowań lub ksenofobii.

„Brunatna Księga” to katalog incydentów faszystowskich prowadzonych przez stowarzyszenie „Nigdy Więcej” i Grupę Anty-Nazistowską, którzy są również wydawcami niekomercyjnego periodyka „Nigdy Więcej”. Jej książkowa wersja zawiera opis ponad 2500 incydentów z lat 1987-2008.

Stowarzyszenie podało prawie 150 opisów niemal 200 zdarzeń o charakterze rasistowskim, faszystowskim, nazistowskim, czy ksenofobicznym, jakie zarejestrowano w 2009 roku. Wśród nich można wyróżnić:

Największą grupę incydentów stanowią przypadki malowania napisów, rozwieszania plakatów, przypadki wznoszenia okrzyków, czy akty wandalizmu (głównie świątyń wyznań niekatolickich i cmentarzy żydowskich) o tle antysemickim, homofobicznym, czy noszących znamiona innych rodzajów szowinizmu.
W ilości incydentów kwalifikujących się do „Brunatnej Księgi” wyróżnia się Warszawa (ok. 30), Toruń (za sprawą rozgłośni „Radio Maryja” redemptorysty Tadeusza Rydzyka), Białystok (14, w tym najgroźniejsze: pobicia, podpalenia, groźby) i Wrocław. Wśród największych miast skąd odebrano najmniej doniesień są między innymi Gdynia, Kraków, Łódź i Poznań.
Do pobić i naruszeń nietykalność dochodziło najczęściej w Szczecinie (wielokrotne prześladowania Norwega arabskiego pochodzenia, studenta Pomorskiej Akademii Medycznej), Warszawie i Białymstoku (tam miała miejsce połowa pobić osób o niepolskim pochodzeniu lub niebiałym kolorze).

„Nigdy Więcej” zarejestrowało również działalność polskich neofaszystów w Wielkiej Brytanii. W Manchesterze rozwieszali oni rasistowskie plakaty w pobliżu szkoły żydowskiej.

Do najbardziej niepokojących zdarzeń są te związane z pobiciami zagranicznych studentów i atakami na uchodźców, pracą lub wypowiedziami urzędników państwowych (niechęci przyjmowania zgłoszeń wykroczeń i przestępstw; wypowiedzi obrażających osoby chore lub niepełnosprawne; lekceważących komentarzy czy uzasadnień decyzji), wysokimi rangą wydarzeniami (podpalenia na Światowym Kongresie Esperanto w Białymstoku), pochwałami zbrodni (zabójstwa prezydenta Narutowicza, czy gloryfikacji Holocaustu), czy wandalizmem świątyń i cmentarzy (często wielokrotnie tych samych).

Stowarzyszenie wskazuje również wydarzenia pozytywne w walce z nienawiścią i nietolerancją. Zalicza do nich delegalizację brzeskiej organizacji neofaszystowskiej Obóz Narodowo-Radykalny, co było pierwszym zastosowanie art. 13 Konstytucji Rzeczypospolitej Polskiej. Z entuzjazmem przyjęło również precedensowy wyrok za obrażanie człowieka z uwagi na jego orientację seksualną vide sprawa Ryszarda Giersza.

Odnotowane incydenty nie obejmują zdarzeń na imprezach i widowiskach sportowych. Te zostaną opublikowane osobno w numerze 6. pisma „Stadion”, poświęconego rasizmowi w sporcie.

Informacje o stowarzyszeniu „Nigdy Więcej”, jego magazynie i „Brunatnej Księdze” można znaleźć na stronie internetowej organizacji."
train,"2009-10-04: Grecja: przedterminowe wybory do parlamentu

W niedzielę odbywają się przedterminowe wybory parlamentarne w Grecji. Grecy wybierają w obowiązkowym głosowaniu 300 posłów.

Lokale wyborcze otwarto o godz. 7 lokalnego czasu (godz. 6 czasu warszawskiego) i będą czynne do godz. 19 lokalnego czasu.

Sondaże przedwyborcze największe szanse na zwycięstwo dają Pannheleńskiemu Ruchowi Socjalistycznemu (PASOK). Głównym konkurentem tej partii jest rządząca Nowa Demokracja (ND) premiera Kostasa Karamanlisa.

Pozostający w opozycji od 2004 PASOK, już w czerwcu 2009 odniósł zwycięstwo w wyborach do Parlamentu Europejskiego. Na spadek poparcia dla władz miały także wpływ oskarżenia rządu o brak przygotowania w czasie pożarów lasów w 2007 i w 2009 oraz w nieradzenie sobie z zamieszkami społecznymi, jakie wybuchły w kraju na przełomie 2008 i 2009.

Niedzielne wybory są przedterminowe, bowiem prezydent Karolos Papulias 7 września 2009 rozwiązał parlament. Wcześniej premier Karamanlis ogłosił rozpisanie wcześniejszych wyborów ze względu na potrzebe odnowienia i wzmocnienia swojego mandatu politycznego, potrzebnego do przeprowadzenia niezbędnych reform w obliczu kryzysu gospodarczego. Nowa Demokracja od 2007 roku miała 151 spośród 300 miejsc w parlamencie.

Uprawnionych do głosowania jest blisko 10 mln osób."
train,"2006-07-11: Polskojęzyczna Wikipedia osiągnęła pułap ćwierć miliona artykułów

Polskojęzyczna Wikipedia, wolna internetowa encyklopedia, przekroczyła 11 lipca 2006 pułap dwustu pięćdziesięciu tysięcy haseł. Obecnie jest czwartą pod względem wielkości edycją Wikipedii. Przewodzi Wikipedia angielska z ponad milionem dwustu tysiącami haseł.

Ćwierćmilionowym artykułem okazała się kropla. Hasło ją opisujące zostało utworzone o 22:43 11 lipca 2006.

Polskojęzyczna Wikipedia została uruchomiona 26 września 2001 przez Pawła Jochyma oraz Krzysztofa Jasiutowicza, występujących pod pseudonimami Ptj i Kpjas. Twórcą Wikipedii może zostać każdy, kto tylko ma dostęp do Internetu – nie jest wymagana nawet rejestracja, wystarczy trochę wiedzy i chęć pomocy. Nazwa Wikipedia wywodzi się od hawajskiego słowa wiki, które oznacza w tym języku szybko. Szybkość aktualizacji, możliwych do wykonania przez każdego, jest jedną z głównych zalet Wikipedii.

Obecnie polskojęzyczna wersja Wikipedii jest największą pod względem liczby haseł encyklopedią napisaną w języku polskim, przed nową encyklopedią powszechną PWN z lat 2000-2005 (140 tys. haseł) oraz internetową encyklopedią WIEM (125 tys. haseł). Wiele tematów nadal czeka na opisanie, ulepszenie bądź rozszerzenie.

Treść Wikipedii udostępniana jest na licencji GNU Free Documentation License (licencja wolnej dokumentacji). Oznacza to, że treść może być kopiowana, rozpowszechniana i zmieniana bez wiedzy autora. Przy użyciu materiałów udostępnianych na licencji GFDL konieczne jest zamieszczenie wraz z pochodnym dziełem tekstu licencji i informacji o autorach oryginału - wszystkich lub gdy jest ich więcej niż pięciu, to pięciu autorów głównych.

Jedną z podstawowych zasad Wikipedii jest utrzymywanie w artykułach neutralnego punktu widzenia, dzięki któremu materiały pozbawione są komentarzy i poglądów autorów. W przypadku haseł o kontrowersyjnej treści prowadzona jest dyskusja nad kształtem hasła.

Siostrzane projekty polskiej Wikipedii.

Oprócz encyklopedii polska społeczność Wiki pracuje również nad następującymi projektami (lista w kolejności powstawania):"
train,"Zamieszki w krajach arabskich - 26 lutego 2011

Po Tunezji i Egipcie, w kolejnych krajach arabskich pojawiły się zamieszki. Demonstrujący domagają się zmian, w tym obalenia przywódców, uważanych za autorytarnych.

Libia.

Stany Zjednoczone zablokowały wszystkie aktywa majątkowe w USA libijskiego dyktatora Muammara Kadafiego i jego czworga dzieci - trzech synów i córki. Barack Obama podpisał wczoraj wieczorem dekret wprowadzający sankcje wobec Libii.

Dziś kontynuowana jest ewakuacja osób uciekających z Libii. Na Maltę przybyła fregata brytyjskiej marynarki wojennej na pokładzie której znajdowało się 207 osób.

- ""Wydaje się, że Muammar Kadafi przestał kontrolować to, co dzieje się w Libii"" stwierdził Silvio Berlusconi. Wcześniej syn Kaddafiego zapewniał, że ""pogłoski o tysiącach ofiarach bombardowaniach Trypolisu i Bengazi to jakiś żart"", a ""w kraju znów zapanował spokój"". Minister obrony Włoch Ignazio La Russa oświadczył, że włosko-libijski traktat o walce z nielegalną imigracją, zawarty w 2008 roku przez Silvio Berlusconiego i Muammara Kadafiego, nie jest już ważny. Wówczas zawarto również traktat o przyjaźni między krajami.

Saif al-Islam Kadaf, syn dyktatora wyraził nadzieje na rozpoczęcie dziś negocjacji z demonstrantami.

Miasto Zawija znajduje się w rękach powstańców po tym, jak wojsko zmieniło front. Przed tym w nocy, siły rządowe otworzyły tam ogień do rebeliantów. Walki wybuchły ponownie w Misracie, kontrolowanej przez demonstrantów. W pobliżu miasta Sabratha, wojsko otworzyło ogień do demonstrantów. Podobne wydarzenia miały miejsce w Surmanie.

W stolicy walki toczyły się w dzielnicy Ghut Ashaal. Zabito kilku demonstrantów. W stolicy odcięto elektryczność. Wielka Brytania zamknęła swoją ambasadę w Trypolisie.

Po obaleniu władzy w Bengazi spontanicznie powstały rady zarządzające, w skład których wchodzą prawnicy, nauczyciele i lekarze, którzy przejęli zarządzanie miastem. W radach uczestniczą też kobiety. Rady zorganizowały oczyszczanie miasta, zarządzanie ruchem ulicznym i uporządkowały arsenał broni znajdujący się w rękach mieszkańców miasta. Do pracy wraca sektor finansowy, otwierane są banki, ustawiają się do nich kolejki. Powstały też siły bezpieczeństwa, na wypadek powrotu ludzi Kadafiego. Według Leili Fadel z Washington Post, komitety powstały tak szybko i sprawnie, gdyż mieszkańcy Bengazi mieli czas obserwować i wyciągnąć wnioski z powstań w Tunezji i Egipcie. Na obszarach kontrolowanych przez buntowników powstają nowe media: gazety, stacje radiowe i portale internetowe. Były sekretarz sprawiedliwości Mustafa Mohamed Abud Al Jeleil rozpoczął tworzenie rządu tymczasowego w Bengazi. Powiedział, że Kaddafi odpowiada za zbrodnie w kraju.

Na granicy z Tunezją stacjonują afrykańscy najemnicy. Odbierają oni uchodźcom telefony komórkowe i karty pamięci aparatów fotograficznych, by zapobiec wydostaniu się z Libii zdjęć, pokazujących stosowanie siły wobec demonstrantów.

Po południu prezydent Wenezueli Hugo Chavez, przyznał, że jeszcze nie nie rozmawiał z Muammarem Kadafim. Powiedział, że nie pochwala wszystkich decyzji libijskiego lidera, ale popiera libijski rząd.

Libia to kraj, w którym dwie trzecie 6,5-milionowej populacji, żyje za mniej niż 2 dolary dziennie. W kraju notuje się 30% bezrobocie, warunki bytowe stoją na bardzo niskim poziomie. Muammar Kadafi po ustąpieniu Fidela Castro na Kubie i śmierci prezydenta Gabonu Omara Bongo w 2009, jest najdłużej rządzącym przywódcą na świecie.

Bahrajn.

Do dymisji podało się czterech ministrów. Teki oddali minister zdrowia Faisal Al-Hamar, minister spraw wewnętrznych Sheikh Ebrahim Al-Khalifa, doradca króla Sheikh Ahmed Al-Khalifa i minister elektryczności i wody Fahmi Al-Jowder.

Do Bahrajnu wrócił lider szyickiej opozycji bahrajńskiej Hasan Muszaima. Zażądał od króla przeprowadzenia reform.

W sobotę wielotysięczna demonstracja domagała się ustąpienia króla. Następnie ludzie przeszli przed siedzibę premiera, domagając się ustąpienia rządu.

Egipt.

W nocy z piątku na sobotę doszło do kolejnej demonstracji w Egipcie. Manifestanci domagają się dalszych reform oraz powołania nowego rządu. Przeciwko protestującym użyto pałek, paralizatorów, oddano strzały ostrzegawcze w powietrze.

Algieria.

Stu demonstrantów zostało rozproszonych przez policję rano w Algierze, kiedy rozpoczynali demonstracje. Na Placu Męczenników, skąd miała wyruszyć antyrządowa demonstracja pojawili się zwolennicy urzędującego prezydenta Abdelaziza Boutefliki.

Tunezja.

W Tunisie przed siedzibą MSW manifestowało 300 osób. Ludzie zostali rozproszeni przed policję. W starciach zginęły trzy osoby, 100 aresztowano. Demonstranci wobec których użyto gazu łzawiącego, domagają się ustąpienia rządu pod kierownictwem Mohammeda Gannuchiego.

Obecne wydarzenia w Afryce Północnej i na Bliskim Wschodzie, komentatorzy nazywają przełamaniem strachu i arabską Wiosną Ludów. Sytuacja porównywana jest nawet do transformacji w Europie po 1989 roku. Podłoże protestów społecznych w krajach arabskich jest takie samo - kraje te znajdują się na początku drugiej dekady XXI wieku w podobnej sytuacji społeczno-ekonomicznej.

x; background:#388900; color:#fff; text-align:center; font-weight:bold; font-size:95%; margin-bottom:5px;margin-top:0;margin-left:-5px;margin-right:-4px;"">Przeczytaj poprzedni
x; background:#388900; color:#fff; text-align:center; font-weight:bold; font-size:95%; margin-bottom:5px;margin-top:0;margin-left:-5px;margin-right:-4px;"">oraz kolejny raport"
train,"2007-09-26: Ikonowicz na pierwszym miejscu listy wyborczej Samoobrony w Warszawie

Były lider PPS Piotr Ikonowicz będzie startował z pierwszego miejsca warszawskiej listy Samoobrony - poinformował na środowej konferencji prasowej szef Samoobrony Andrzej Lepper.

Piotr Ikonowicz jest liderem i jednym z założycieli powstałej w 2003 r. partii Nowa Lewica. W latach 1993-2001 był posłem na Sejm, początkowo z Polskiej Partii Socjalistycznej, później niezrzeszony. W 2000 kandydował w wyborach prezydenckich, uzyskał 38 672 głosy - 0,22% poparcia. W 2006 był czasowo aresztowany pod zarzutem uderzenia policjanta podczas blokady eksmisji."
train,"2006-02-04: Marcinkiewicz: ""Rzeczpospolita"" przekroczyła granice swobody drukując karykaturę proroka Mahometa

Zdaniem premiera Kazimierza Marcinkiewicza, zamieszczenie na łamach ""Rzeczpospolitej"" karykatur Mahometa to niepotrzebna prowokacja.

Według Marcinkiewicza, ""Rzeczpospolita"" wykroczyła poza granice dobrze rozumianej swobody wyrażania poglądów. W jego rozumieniu dołączyła do europejskich mediów, które obraziły uczucia muzułmanów i innych ludzi, nieakceptujących podsycania nienawiści religijnej i etnicznej.

""Rolą mediów nie może być prowokowanie nienawiści i propagowanie wrogości"" - zauważył premier w wydanym oświadczeniu. Jak podkreślił Kazimierz Marcinkiewicz, rząd nie ma wpływu na to, jakie publikacje zamieszczają wolne media. Zaznaczył jednak, że solidaryzuje się z tymi, którzy czują się obrażeni publikacjami dziennika.

""Zdecydowaliśmy się przedrukować te karykatury, bo całkowicie odrzucamy metody, do których odwołali się islamscy przeciwnicy publikacji. Wolności wypowiedzi trzeba bronić. Także wtedy, kiedy nie zgadzamy się z ich treścią"" - napisał redaktor naczelny ""Rzeczpospolitej"" Grzegorz Gauden.

Gauden podkreśla, że wyznawcy islamu sięgnęli po metody obce naszej cywilizacji - publicznie palone są flagi Danii, a terroryści grożą zamachami i porywaniem obywateli krajów, w których wolne i niezależne od państwa dzienniki w imię solidarności opublikowały karykatury. ""Wolna prasa i wolne państwa nie mogą ulec temu szantażowi"" - czytamy w oświadczeniu.

Wczoraj opublikowanie karykatur Mahometa przez niektóre europejskie gazety skrytykował prefekt watykańskiej kongregacji wychowania katolickiego, kardynał Zenon Grocholewski. Jak powiedział ""Polskiemu Radiu"", wolność prasy nie oznacza wolności obrażania.

Również prezydent Francji, Jacques Chirac, uważa, że wolność słowa nie zwalnia od poczucia odpowiedzialności - tak wynika ze złożonej wczoraj przez niego deklaracji w sprawie opublikowania karykatur Mahometa w prasie europejskiej."
train,"Holenderska Wikipedia ma milion haseł, co czwarte utworzono botem w ostatnich 2 miesiącach

17 grudnia 2011 o godzinie 10:23 w holenderskiej Wikipedii pojawiło się milionowe hasło. Był nim biogram Antal Újváry poświęcony węgierskiemu zawodnikowi grającemu w piłkę ręczną.

Jeszcze w październiku 2011 roku holenderska wersja językowa Wikipedii znajdowała się na 9 pozycji, na początku miesiąca mając nieco ponad 750 tysięcy. W ciągu 2 miesięcy liczba haseł w tym projekcie zwiększyła się o 1/3, a projekt znalazł się na 4. pozycji za Wikipediami: angielską, niemiecką i francuską. Głównie były to hasła zoologiczne, tworzone przy użyciu trzech botów. Jakiego rodzaju hasła i według jakiś źródeł tworzone były artykuły za pomocą botów, ilustruje poniższa tabelka:

W tym samym czasie stworzony przez szwedzkiego wikipedystę Larsa Aronssona parametr depth dla holenderskiej Wikipedii spadł do wartości 18 z 31. W przypadku polskiej wersji wynosi on obecnie 14. Na początku 2009 roku parametr ten dla wersji polskiej wynosił 9, a dla holenderskiej 23."
train,"Spadek bezrobocia w Polsce w lipcu 2015

Według danych Głównego Urzędu Statystycznego z 25 sierpnia 2015 bezrobocie w Polsce wyniosło 10,1%.

Według danych GUS z 25 sierpnia 2015 bezrobocie w Polsce na koniec lipca w porównaniu z czerwcem zmniejszyło się o 0,2% i wynosi 10,1%. Jest to najniższa wartość od grudnia 2008.

Według przedstawionych danych najwyższa stopa bezrobocia jest w województwach: warmińsko–mazurskim (16,3%), kujawsko-pomorskim (13,6%) oraz zachodniopomorskim (13,2%), natomiast najniższa w województwach: wielkopolskim (6,6%), małopolskim i śląskim (8,6%) oraz mazowieckim (8,9%).

Dla porównania w lipcu 2014 stopa bezrobocia wynosiła 11,8%, warto jednak zaznaczyć, że okres letni to moment prac sezonowych, co ma wpływ na stopę bezrobocia. Zdaniem ekspertów możliwe, że kolejne dane przyniosą informację o bezrobociu poniżej 10%."
train,"Zmarł Lucjan Szołajski

We wtorek, 4 czerwca w wieku 83 lat zmarł polski spiker, lektor
filmowy, radiowy i telewizyjny a także narrator wielu filmów dokumentalnych Lucjan Szołajski. W latach 80. XX wieku był jednym z lektorów programu popularnonaukowego ""Sonda"". Swojego głosu użyczył w ponad 20 tys. filmów i seriali, m.in. w ""Niewolnicy Isaurze""."
train,"2007-03-04: HME: Cztery medale dla Polski

Cztery medale zdobyli dziś polscy reprezentanci na halowych mistrzostwach Europy 2007, które odbywają się w angielskim Birmingham.

Anna Rogowska z rezultatem 4,66 m zajęła 3. miejsce w konkursie skoku o tyczce – wyprzedziły ją Rosjanki Swietłana Fieofanowa (4,76 m) i mniej znana Julia Gołubczikowa (4,71 m i nowy rekord życiowy). Druga z Polek startujących w finale, Róża Kasprzak, była 6 (4,23 m).

Sporą niespodziankę sprawiła Daria Onyśko, która zdobyła brązowy medal w biegu na 60 m z czasem 7,20 s. Złoto z czasem 7,12 s zdobyła Belgijka Kim Gevaert, a srebro Rosjanka Jewgienija Poliakowa (7,18 s).

Swój drugi medal na tych mistrzostwach zdobyła Lidia Chojecka, która po wczorajszym zwycięstwie na 1500 m okazała się najlepsza także na dystansie dwa razy dłuższym. W finale zawodniczka Warszawianki Warszawa osiągnęła rezultat 8,43,25, wyprzedzając Hiszpankę Martę Dominguez i Włoszkę Silvię Weissterner. Stała się tym samym pierwszą zawodniczką w historii halowych mistrzostw Europy, która zwyciężyła podczas jednych mistrzostw na dystansach 1500 i 3000 m. 

3. miejsce z czasem 3:08.14 zajęła sztafeta 4x400 metrów mężczyzn w składzie: Piotr Kędzia, Marcin Marciniszyn, Łukasz Pryga i Piotr Klimczak. Zwycięską ekipą okazała się Wielka Brytania (3:07.04); drugie miejsce zajęła reprezentacja Rosji (3:08.10). Na metę jako pierwsi dobiegli Niemcy, zostali jednak zdyskwalifikowani z powodu nieregulaminowego zachowania występującego na czwartej zmianie Bastiana Swilimmsa, który na wirażu przed metą potrącił reprezentującego Wielką Brytanię Stevena Greena."
train,"2008-04-24: Fotoreportaż: koncert El Dupy w Mega Clubie

20 kwietnia w katowickim Mega Clubie odbył się koncert grupy El Dupa poprzedzony suportem zespołu Plagiat 199. Przedstawiamy fotorelację z tego koncertu."
train,"2008-01-21: ""Biały szczyt"" zajmie się omówieniem problemów w służbie zdrowia

- Trzeba przerwać ten zaklęty krąg spotkań, konfliktów, strajków i debat – mówił Donald Tusk przed spotkaniem trójstronnym w sprawie kryzysu funkcjonowania służby zdrowia

W spotkaniu udział biorą premier Donald Tusk, minister zdrowia Ewa Kopacz, stronę prezydenta natomiast reprezentować będzie szefowa jego kancelarii Anna Fotyga oraz doradca ds. zdrowia Tomasz Zdrojewski. Po drugiej stronie barykady zasiądą przedstawiciele związków zawodowych lekarzy, pielęgniarek i położnych. Premier jednak z góry uprzedził, że nie da się już dzisiaj ustalić wszystkich szczegółów, a w szczególności płacowych. Prezes Naczelnej Rady Lekarskiej Konstanty Radziwiłł stwierdził przed spotkaniem, że „to spotkanie nie ma doprowadzić do kompromisu, ale ma być miejscem, gdzie będzie przedstawiona faktyczna sytuacja w systemie ochrony zdrowia"". Według niego nie da się zreformować służby zdrowia bez zwiększenia nakładów państwa na system."
train,"Eksplozja rakiety Proton M

Tuż po starcie z kosmodromu Bajkonur w Kazachstanie doszło do eksplozji rosyjskiej rakiety nośnej Proton M - podała agencja ITARR-TASS. Telewizja Rossija 24 pokazała, jak rakieta Proton-M zbacza z kursu, rozpada się w powietrzu i roztrzaskuje niedaleko wyrzutni rakietowej. Agencja RIA Nowosti podaje, że najprawdopodbniej doszło do awarii silnika lub systemu prowadzenia. Jak informuje agencja Interfax - załoga wyrzutni podczas katastrofy była w bunkrze i nikt z jej członków nie odniósł obrażeń. Loty z Bajkonuru mają zostać zawieszone na najbliższe 2-3 miesiące ze względu na skażenie terenu przez ok. 200 ton toksycznego paliwa rakietowego (mieszanina tetratlenku diazotu i niesymetrycznej dimetylohydrazyny).

Rakieta Proton M miała na pokładzie trzy satelity systemu nawigacji satelitarnej GLONASS.

Rosja tym samym utraciła w tym starcie satelity nr 48, 49 i 50. Był to 388. start rakiety nośnej z rodziny Proton od 1965 roku. W ciągu ostatnich 2,5 roku to 5 nieudany start Protona. W 2010 roku również utracono 3 statki GLONASS."
train,"2007-07-08: Łukasz Bodnar wygrał Wyścig Solidarności i Olimpijczyków 2007

Zawodnik ekipy Action-Uniqa, Łukasz Bodnar, został zwycięzcą 18. edycji Międzynarodowego Wyścigu Solidarności i Olimpijczyków, który zakończył się dziś w Łodzi. Zwycięstwo w ostatnim, 6. etapie odniósł Piotr Zaradny z ekipy DHL-Author.

O losach ostatniego etapu, którego trasa wiodła z Radomia do Łodzi, zadecydowała zacięta walka na finiszu. Zwycięsko z tej rywalizacji wyszedł 35-letni Piotr Zaradny (DHL Autor), który we wspaniałym stylu pokonał młodego Błażeja Janiaczyka (Action Uniqa). Na miejscu 3. uplasował się Matej Stare (Perutnina Ptuj).

Zwycięstwo w całym wyścigu odniósł Łukasz Bodnar, na drugim miejscu znalazł się Janiaczyk (obaj Action Uniqa), a najniższe miejsce na podium zajął Słoweniec Gregor Gazvoda (Perutnina Ptuj).

W klasyfikacji punktowej najwyżej sklasyfikowany był Błażej Janiaczyk, a klasyfikację górską wygrał Łukasz Podolski (Weltour). Najlepszym zawodnikiem w klasyfikacji młodzieżowej został Łukasz Modzelewski (Legia). Najlepszą ekipą okazała się być Action Uniqa.

Robert Radosz z ekipy Action Uniqa, dzięki temu, że w wyścigu uplasował się na 7. pozycji ze startą niespełna dwóch minut do zwycięzcy, objął prowadzenie w klasyfikacji ProLigi, wyprzedzając Tomasza Kiendysia z CCC Polsat Polkowice."
train,"2007-09-23: Elżbieta Kruk na pierwszym miejscu listy wyborczej PiS w Lublinie

W zbliżających się wyborach parlamentarnych, z numerem pierwszym na lubelskiej liście PiS, wystartuje przewodnicząca KRRiTV – Elżbieta Kruk. Zamierza ona przenieść swoje doświadczenie związane z mediami do parlamentu, gdyż to właśnie w parlamencie będą się rozstrzygały kluczowe sprawy dotyczące przyszłości polskich mediów elektronicznych.

Zdaniem Kruk „nie ma prawdziwej demokracji, jeśli społeczeństwo nie jest dobrze poinformowane. Prawdziwa demokracja jest wtedy, kiedy ludzie znają prawdę. W tym celu pracowaliśmy już dwa lata, i PiS i my w Krajowej Radzie, i będziemy dalej pracować” – powiedziała Elżbieta Kruk podczas konwencji wyborczej PiS w Lublinie.

Skrytykowała ona opozycję, która jej zdaniem atakuje PiS „ze strachu, że społeczeństwo dowie się prawdy”. Jej zdaniem „wieloletnia koalicja LiD, PSL, Unia Wolności i jej spadkobierczyni PO władały niepodzielnie mediami publicznymi i stąd wściekłość, że dziś nie można, że dziś trwa praca nad tym, aby media były obiektywne rzetelne i pokazywały prawdę”."
train,"2010-08-30: PiS chce obciążyć banki podatkiem

Podatek od banków - zamiast podwyżki stawki VAT z 22 na 23 proc. - proponuje Prawo i Sprawiedliwość. Gdyby pomysł wszedł w życie do kasy państwa mogłoby wpłynąć dodatkowe 2 miliardy złotych.

- ""Podobne opłaty, które wkrótce mają wprowadzić m.in. Wielka Brytania i Węgry, „nie sięgają do kieszeni” Polaków"" – twierdzi szef klubu PiS Mariusz Błaszczak. Z kolei Beata Szydło przekonuje, że dzięki nowym regulacjom przychody z tytułu podatku VAT podskoczyłyby z 5 do 7 miliardów złotych.

Projekt ustawy w niedługim czasie ma trafić do Sejmu."
train,"2007-06-27: Sierskowola: wypadek na remontowanym odcinku drogi

27 czerwca w godzinach porannych, na drodze krajowej nr 17 w miejscowości Sierskowola miał miejsce wypadek drogowy, w którym samochód marki Chrysler wjechał w samochód Renault Clio, który stał na czerwonym świetle. Do zdarzenia doszło na remontowanym odcinku trasy gdzie ruch jest ograniczony do jednego pasa i regulowany jest sygnalizacją świetlną. Samochody jeżdżą naprzemiennie - raz w kierunku Warszawy, raz w kierunku Lublina (tzw. ruch wahadłowy). 

Kobieta jadąca Renault doznała urazu kręgosłupa i przetransportowano ją helikopterem do lubelskiego szpitala. Do szpitala trafiła również pasażerka Chryslera.

Przez miejscowość przebiega dosyć ruchliwa trasa Warszawa - Lublin. Prace remontowe na tym odcinku trwają już od ponad miesiąca. W tym okresie doszło do licznych kolizji i wypadków.
W maju miał miejsce wypadek w którym uczestniczyło dziewięć aut. Natomiast w czerwcu ciężarówka marki Volvo wjechała w sześć samochodów czekających na zmianę światła. W obu wypadkach ucierpiało kilka osób."
train,"2007-09-04: Mazury: marynarze zakończyli poszukiwania po burzy 21 sierpnia 2007

2 września 2007 roku żołnierze Marynarki Wojennej zakończyli udział w poszukiwaniach osób zaginionych po gwałtownych burzach, jakie przeszły nad Mazurami w dniu 21 sierpnia 2007 roku. Z użyciem urządzeń hydrolokacyjnych zostały odnalezione ciała czterech osób, trzy jachty, motorówka oraz kajak.

W prowadzonej od 25 sierpnia akcji uczestniczyły dwa zespoły wystawione przez Biuro Hydrograficzne Marynarki Wojennej, dywizjon Zabezpieczenia Hydrograficznego i Akademię Marynarki Wojennej. Poszukiwania prowadzono na jeziorach: Mikołajskim, Śniardwy, Tałty i Łabap. Pierwsza ekipa posługiwała się sonarem opuszczanym MS-1000, natomiast holowany 272-TD wykorzystywany był przez trzyosobowy zespół z Akademii Marynarki Wojennej pod kierownictwem kmdr. por. dr. Dariusza Grabca, adiunkta w Zakładzie Hydrografii Instytutu Nawigacji i Hydrografii Morskiej Wydziału Nawigacji i Uzbrojenia Okrętowego."
train,"2006-05-25: Pielgrzymka Benedykta XVI do Polski

Wizyta papieża Benedykta XVI w Polsce w dniach 25 – 28 maja 2006 roku.

Hasłem pielgrzymki są słowa zaczerpnięte z Listu św. Pawła: ""Trwajcie mocni w wierze"".

Główne cele pielgrzymki.

Benedykt XVI odwiedzi Warszawę, Częstochowę, Kraków, Wadowice, Kalwarię Zebrzydowską, a także obóz zagłady Auschwitz-Birkenau.

Oficjalny program wizyty.

Papież przyleci do Warszawy na lotnisko Okęcie ok. godz.11.
Następnie uda się do warszawskiej Bazyliki Archikatedralnej gdzie spotka się z przedstawicielami polskiego duchowieństwa. Tam odwiedzi także groby prymasów Polski - kardynała Augusta Hlonda i kardynała Stefana Wyszyńskiego - których procesy beatyfikacyjne są w toku.
Ok. 17:45 spotka się z Prezydentem RP Lechem Kaczyńskim
Ok. 19:00 papież uda się do kościoła ewangelicko-augsburskiego Świętej Trójcy, aby celebrować liturgię słowa Bożego. Po liturgii papież spotka się z przedstawicielami Kościołów zrzeszonych w Polskiej Radzie Ekumenicznej.

Piątek 26 maja 2006.

Pod koniec wizyty w Warszawie (w drugim dniu wizyty apostolskiej) papież Benedykt XVI odprawi on mszę św. na Pl. Marszałka Józefa Piłsudskiego.
Następnym przystankiem po Warszawie będzie dla papieża klasztor na Jasnej Górze w Częstochowie. Tam papież pomodli się w kaplicy przed cudownym obrazem Matki Boskiej Częstochowskiej. Po modlitwie Benedykt XVI weźmie udział w nabożeństwie eucharystycznym.
Kolejnym punktem wizyty papieża w Polsce jest Kraków.

Sobota 27 maja 2006.

Po porannej Mszy świętej w kaplicy Pałacu Arcybiskupiego, papież odwiedzi Wadowice i Kalwarię Zebrzydowską.

Tego samego dnia Benedykt XVI przybędzie do sanktuarium Miłosierdzia Bożego w Łagiewnikach gdzie będzie się modlił przy relikwiach św. Faustyny Kowalskiej i spotka się z osobami chorymi oraz niepełnosprawnymi.

Odbedę się również dwa zgromadzenia modlitewne, podczas których papież spotka się z wiernymi, owe spotkania będą miały miejsce na Krakowskich Błoniach. Pod wieczór Benedykt XVI będzie się modlił z młodzieżą, której ma zamiar przekazac ogień miłosierdzia.

Niedziela 28 maja 2006.

W niedzielę Wniebowstąpienia Pańskiego, papież odprawi mszę świętą dla mieszkańców miasta i wiernych przybyłych z całego kraju. Jako ostatni punkt wizyty zaplanowano odwiedziny obozu Auschwitz-Birkenau - symbolu Holocaustu, ludobójstwa i terroru. Naziści wymordowali tu ponad milion europejskich Żydów, blisko 150 tysięcy Polaków, 23 tysiące Romów, 15 tysięcy sowieckich jeńców wojennych, a także kilkadziesiąt tysięcy przedstawicieli innych narodowości.

Na terenie obozu Benedykt XVI spotka się z przedstawicielami innych wyznań i religii. Około godziny 20 zaplanowany jest wylot papieża do Rzymu z lotniska Kraków-Balice."
train,"2008-09-20: Pakistan idzie na wojnę z terroryzmem

W czasie przemówienia przed pakistańskim parlamentem nowo wybrany prezydent Asif Ali Zardari wypowiedział wojnę atakom terrorystycznym.

– ""Pakistan nie pozwoli, aby jego terytorium było wykorzystywane do terrorystycznych ataków na inne kraje. Nie będzie też tolerował żadnego naruszania jego suwerenności w ramach walki przeciwko terroryzmowi"" – zapowiedział w sobotę prezydent Pakistanu.

Zardari, wdowiec po zamordowanej w zeszłym roku premier Benazir Bhutto, piastujący od 6 września urząd prezydenta, od początku zapowiadał, że jego głównym celem będzie walka z terroryzmem.

W trakcie swojego przemówienia poprosił także parlamentarzystów o ograniczenie uprawnień konstytucyjnych prezydenta, które zostały znacznie rozszerzone przez jego poprzednika Perveza Musharrafa."
train,"Sukces polskiej firmy z Olsztyna

Polska firma z Olsztyna dostarczy 5 tys. drukarek 3D firmie Dell, jednemu z największych producentów komputerów na świecie. Dell będzie używał drukarek 3D w swoich biurach projektowych. Obie firmy podpisały porozumienie w tej sprawie - informuje serwis internetowy Centrumdruku3d.pl.

Drukarki, które kosztują po 1,9 tys. dolarów każda mają trafić do oddziałów Dell w środkowej i wschodniej Azji. Drukarki M200 produkowane przez młodą firmę Zortrax Sp. z o.o. używają ABS jako materiału do drukowania. Jest to pierwsza polska firma w ogóle, która zdobyła dofinansowanie w czerwcu 2013 na Kickstarterze w kwocie 180 tys dolarów.

Drukarkę na polskim rynku będzie można kupić już za około 6900 złotych."
train,"2006-12-27: Zmarł były prezydent USA Gerald Ford

Były prezydent Stanów Zjednoczonych Gerald Ford zmarł w wieku 93 lat.

Ford jest jedynym prezydentem, który nie został wybrany w wyniku demokratycznych wyborów. Objął on prezydenturę po rezygnacji Richarda Nixona w związku z aferą Watergate w 1974.

Betty Ford, żona zmarłego ex-prezydenta powiedziała w oświadczeniu „Moja rodzina łączy się ze mną w przeżywaniu tej trudnej informacji, iż Gerald Ford, nasz ukochany mąż, ojciec, dziadek i pradziadek, odszedł w wieku 93 lat.”

Oświadczenie nie podaje powodów śmierci.

W zeszłym miesiącu Ford mając 93 lata 122 dni przejął miano najdłużej żyjącego prezydenta USA. Wcześniej był nim Ronald Reagan.

George W. Bush w oświadczeniu z Białego Domu pisze o „ogromnym smutku” jaki spowodowała informacja o śmierci Forda. „Nasz 38. prezydent na zawsze będzie miał specjalne miejsce w pamięci naszego narodu.”"
train,"2006-02-12: ZIO: Na normalnej skoczni wygrał Bystoel, Małysz 7.

Dziś odbył się pierwszy konkurs skoków narciarskich podczas Zimowych Igrzysk Olimpijskich w Turynie. Zawodnicy indywidualnie rywalizowali na normalnej skoczni o punkcie konstrukcyjnym K-95.

Po pierwszej serii z wynikiem 135 punktów (104.5 metra) prowadził Rosjanin Dmitrij Wasiliew, tuż za nim plasował się Fin Janne Ahonen. Wszyscy Polacy zajęli miejsce w pierwszej trzydziestce, co dało im awans do drugiej serii konkursu. Adam Małysz zajmował 8. miejsce, wysoko był też Kamil Stoch - na 15. miejscu. Stefan Hula po skoku na 95.5 metra zajmował 27., a Mateja skacząc tyle samo uplasował się o pozycję niżej.

Przed skokami ostatnich trzech zawodników w drugiej serii prowadził Norweg Lars Bystoel. Jednak liderzy po pierwszej serii skoczyli zbyt blisko i żaden z nich nie utrzymał się na podium. W końcowej klasyfikacji drugi był Fin Matti Hautamäki, a trzeci Norweg Roar Ljøkelsøy. Adam Małysz zajął ostatecznie 7. miejsce; Stoch był 16., Mateja 25., a Hula 29. Zawiedli faworyci: Janne Ahonen ukończył konkurs na 6. miejscu, słabiej wypadł Jakub Janda, który był ostatecznie 13."
train,"2005-08-13: Minister spraw zagranicznych Sri Lanki nie żyje

Minister spraw zagranicznych Sri Lanki, Lakshman Kadirgamar, został wczoraj śmiertelnie trafiony w klatkę piersiową i głowę przed swoim domem. Dwie osoby zostały aresztowane w związku z tym atakiem, ale ich tożsamość nie została jeszcze ujawniona dziennikarzom.

Generalny inspektor policji, Chandra Fernando oskarżył o zamach ugrupowanie Tamilskich Tygrysów. Jednak rebelianci z tego ugrupowania zaprzeczają tym oskarżeniom.

Po zamachu w Sri Lance ogłoszono stan wyjątkowy. Wiele osób obawia się, że to morderstwo i wprowadzenie stanu wyjątkowo wstrzyma proces pokojowy na wyspie.

Podczas stanu wyjątkowego władze mogą użyć wojska bez konieczności uzasadnienia, aresztować podejrzanych o działalność terrorystyczną bez postawienia zarzutów oraz przeszukiwać i niszczyć budynku bez sądowego nakazu.

Wielu światowych przywódców, w tym norweski minister spraw zagranicznych, Jan Peterson, i amerykańska, Condoleezza Rice, potępiło ten zamach. Indie wezwały do powstrzymania aktów terrorystycznych na Sri Lance i obiecały temu krajowi wszelką pomoc potrzebną w przezwyciężeniu kryzysu."
train,"2008-06-17: Wyszukiwarka Allegro pojawi się w Operze

Platforma handlowa Allegro.pl pojawi się w polskiej wersji nowej wersji przeglądarki firmy Opera Software. Dzięki usłudze Speed Dial w Operze 9.5 użytkownik będzie mógł przeglądać aukcje.

Wraz z udostępnieniem przeglądarki Opera 9.5, firma Opera Software ogłosiła rozpoczęcie współpracy z Allegro. Platforma handlowa Allegro zostanie udostępniona w postaci pola wyszukiwania w usłudze Speed Dial (""Szybkie wybieranie"") w polskiej wersji Opery 9.5.

Szybkie wybieranie to funkcjonalność pozwalająca użytkownikom na przekształcenie ich ulubionych stron w dziewięć graficznych skrótów dostępnych natychmiast po otwarciu nowej zakładki. Wyszukiwarka Allegro zostanie również zintegrowana z polską odsłoną Opery Mini w wersji 4.1.

Witryna Allegro zostanie również zintegrowana z menu wyszukiwania Opery 9.5, które znajduje się w prawym górnym rogu ekranu. Serwis www.allegro.pl będzie dostępny jako druga opcja wyszukiwania po Google."
train,"2005-05-18: Sony prezentuje konsolę PlayStation 3

Japońska firma Sony, w odpowiedzi na konsolę Microsoftu Xboxa 360, a także konkurencyjną Nintendo Revolution, przedstawiła w poniedziałek swoją najnowszą konsolę nowej generacji, następcę PlayStation 2 - PlayStation 3.

Podstawową jednostką obliczeniową będzie procesor Cell składający się z dziewięciu rdzeni na bazie PowerPC taktowanego z prędkością 3,2 GHz. Jeden z rdzeni ma być zapasowy.

Karta graficzna została zaprojektowana wspólnie wraz z firmą nVidia - ma ona taktowność 550 MHz oraz szeregowe potoki cieniowania. Za obsługę dźwięku będzie odpowiedzialny Dolby Digital 5.1.

Podstawowym nośnikiem informacji (gier, filmów, fotografii czy też plików MP3) ma być dysk Blu-ray o pojemności nawet do 100 GB. PlayStation 3 ma być kompatybilna wstecz, a więc będize można uruchomić gry stworzone pod wcześniejsze wersje konsoli.

Ponadto, konsola ma wykorzystywać technologie łączności Bluetooth, USB oraz Wi-Fi, które mają umożliwiać grę online. Kontrolery będą mogły zostać podłączone przez port USB, albo poprzez bezprzewodowy interfejs Bluetooth.

PS3 będzie dostępna w sprzedaży od wiosny 2006 roku. Planuje się wydanie wersji w kolorach czarnym, srebrnym i białym."
train,"2008-09-24: III Weekend z Historią na Trakcie Królewsko-Cesarskim w Poznaniu

W dniach 26 – 28 września 2008 r. będą odbywały się obchody 350. rocznicy wydarzeń upamiętnionych w hymnie państwowym.

W bieżącym roku przypada 350. rocznica wyprawy wojsk Hetmana Stefana Czarnieckiego przeciwko armii szwedzkiej w czasie potopu szwedzkiego. Podczas tej wyprawy doszło do uwiecznionego w hymnie „rzucenia się przez morze”, czyli zimowej przeprawy morskiej wojsk polskich. Ten fakt historyczny upamiętnił Józef Wybicki w tekście hymnu państwowego, jednocześnie wspominając w nim Poznań:

To wydarzenie historyczne jest tematem przewodnim tegorocznego, III Weekendu z Historią na Trakcie Królewsko–Cesarskim, przebiegającego się pod hasłem „Jak Czarniecki do Poznania”. Poprzez imprezy odbywające się w ramach Weekendu organizatorzy chcą przybliżyć sylwetkę Stefana Czarnieckiego i realia epoki, w której żył, nawiązując do polskiego hymnu narodowego oraz do powieści Henryka Sienkiewicza „Potop”.





Wystawy okolicznościowe.

Na wszystkie imprezy wstęp jest bezpłatny. Na niektóre koncerty wstęp za okazaniem bezpłatnych wejściówek, które można odbierać w Centrum Informacji Miejskiej od piątku, 19 września br.

27 września kursować będzie specjalna linia autobusowa na trasie Plac Wolności – Centrum Szkolenia Wojsk Lądowych. Odjazd w godzinach 10:00 – 15:00, co godzinę z Placu Wolności."
train,"2008-04-04: Resort finansów w rękach kościoła?

Czy Ministerstwo Finansów może stracić swoją siedzibę? Raczej nie. Ale Komisja Majątkowa przy Ministerstwie Spraw Wewnętrznych i Administracji, która zajmuje się roszczeniami Kościoła, dotyczącymi zajętych po wojnie majątków, ma nie lada orzech do zgryzienia. Zgromadzenie Księży Misjonarzy Św. Wincentego a Paulo z Krakowa wystąpiło do resortu finansów o zwrot gruntu, na którym stoi gmach ministerstwa.

Teren w centrum Warszawy, warty jest około 200 milionów złotych - informuje ""Rzeczpospolita"". Księża nie są jednak chciwi. ""Możemy wziąć inny grunt, z upustem"" - mówią.

Skąd te roszczenia? ""Tam gdzie dziś stoi budynek resortu finansów, były przed wojną ogrody i zabudowania należące do zgromadzenia przy parafii św. Krzyża"" - tłumaczy dziennikarzowi ""Rzeczpospolitej"" mecenas Adam Leszczyński, pełnomocnik księży.

Adwokat twierdzi, że teren ten został zgromadzeniu zabrany, gdy po 1945 r. wszedł w życie dekret warszawski i nieruchomości przeszły na własność warszawskiej gminy.

Roszczenie zgromadzenia jest jednym z najwyższych rozpatrywanych kiedykolwiek przez Komisję Majątkową przy MSWiA. Prawdopodobnie zgromadzenie nie dostanie terenu, na którym stoi budynek resortu finansów. Pewnie przyzna grunty zamienne, np. z zasobów Agencji Nieruchomości Rolnych."
train,"2007-10-06: Ostróda: trzy osoby zginęły w wypadku

Dziś około godziny 15:00 na drodze krajowej nr 7 (Gdańsk - Warszawa) w okolicy Ostródy doszło do wypadku. BMW czołowo zderzyło się z Fordem Transitem. Wszyscy zabici jechali BMW, natomiast trójka pasażerów z drugiego auta została ranna. Droga przez jakiś czas była nieprzejezdna. Nieznane są jeszcze okoliczności wypadku. Policja prowadzi dochodzenie mające wyjaśnić przyczyny zdarzenia."
train,"2005-04-18: Do pomysłów o rządzie przejściowym dołącza się Lepper

Coraz więcej polityków opozycyjnych mówi o konieczności utworzenia rządu przejściowego, innego od Marka Belki, który dociągnąłby parlament do wyborów (najlepiej przedterminowych). Po Januszu Piechocińskim z PSL, który proponuje opozycji rozmowy nt. wyłonienia wspólnego kandydata i przegłosowanie konstruktywnego wotum nieufności, podobny pomysł wysuwa przewodniczący Samoobrony, Andrzej Lepper. Uważa on, że to PO i PiS powinny rządzić do tego czasu, by realizować swój program wyborczy już teraz - taki rząd mógłby liczyć na poparcie Samoobrony.

Odrzuca oskarżenia o to, że w ten sposób chciałby spowodować spadek poparcia dla obu partii. Stwierdził, że Samoobrona chce po wyborach przejąć władzę, jednak nie bedzie wystawiała swojego kandydata na premiera, gdyż nie ma on szans na zdobycie większości parlamentarnej. Uważa jednak, że każdy rząd byłby lepszy od rządu Belki, gdyż w oczach opinii międzynarodowej ośmiesza nas fakt, że szefuje nim człowiek, który 5 maja postanowił przejść do opozyczyjnej partii, tworzonej przez środowisko Unii Wolności i Jerzego Hausnera.

Sam Marek Belka uważa, że pojawiające się głosy na ten temat nie mają sensu, gdyż opozycja nie ma szans na stworzenie własnego gabinetu. Z kolei dziś rano Lech Kaczyński zdementował pojawiające się informacje, że PiS skręca w kierunku LPR i małych kół narodowych, skupionych wokół Antoniego Macierewicza (co miałoby być po myśli o. Tadeusza Rydzyka), lecz nadal myśli o powyborczej koalicji z PO."
train,"2007-11-08: Andrzej Lepper oskarżony ws. seksafery

Po przesłuchaniu w łódzkiej prokuraturze, były wicepremier i minister rolnictwa usłyszał dwa zarzuty ws. seksafery w Samoobronie. Prokuratura oskarżyła Andrzeja Leppera o wykorzystywanie seksualne Anety Krawczyk, a także o usiłowanie doprowadzenia do obcowania płciowego z jedna z działaczek młodzieżówki Samoobrony w Lublinie.

„Jestem do dyspozycji prokuratury, nie mam czego się bać, nie mam nic do ukrycia” - mówił przed przesłuchaniem Lepper. Jednak prokuraturę mógł opuścić jedynie dzięki wpłaceniu 50 tys. złotych kaucji.

Immunitet nie chroni Andrzej Leppera od poniedziałku, a już we wtorek łódzka prokuratura zdecydował o przedstawieniu mu zarzutów w sprawie tzw. seksafery.
Według doniesień „Newsweeka” zeznania obciążające byłego posła złożyły co najmniej trzy kobiety. Andrzej Lepper, wraz z już aresztowanym w tej sprawie Stanisławem Łyżwińskim maił wymuszać czynności seksualne na wspólnie organizowanych imprezach Samoobrony.

Tzw. „seksafera” wybuchła w grudniu ubiegłego roku, kiedy to była radna Samoobrony i dyrektor biura poselskiego Stanisława Łyżwińskiego, Aneta Krawczyk w wywiadzie przyznała, iż pracę w Samoobronie dostała za usługi seksualne."
train,"2010-02-16: Snowboard: Seth Wescott mistrzem olimpijskim w snowcrossie

Mistrzem olimpijskim w snowboardowej konkurencji snowcross został na stoku Cypress Mountain, Amerykanin Seth Wescott. Srebrny medal wywalczył Kanadyjczyk , a brązowy Francuz Tony Ramoin.

Obaj reprezentanci Polski nie zdołali wejść do 1/4 finału. Maciej Jodko uplasował się na 28. miejscu, a Mateusz Ligocki był 29."
train,"Agnieszka Zalewska Przewodniczącą Rady CERN

Agnieszka Zalewska zostanie szefem Rady CERN.

Prof. Agnieszka Zalewska z Instytutu Fizyki Jądrowej im. Henryka Niewodniczańskiego PAN w Krakowie została w czwartek wybrana na Przewodniczącą Rady Europejskiej Organizacji Badań Jądrowych CERN pod Genewą – największego na świecie laboratorium fizyki cząstek elementarnych.

Jej kandydaturę na przewodniczącą Rady CERN zgłosiły wspólnie Polska, Belgia, Węgry i Czechy.

Prof. Agnieszka Zalewska od 2010 r. była naukowym przedstawicielem Polski w Radzie CERN. Funkcję przewodniczącej Rady CERN pełnić będzie od 1 stycznia 2013 r. Jest specjalistką w dziedzinie fizyki wysokich energii, badaczką neutrin i ciemnej materii.

Istniejący od 1954 r. ośrodek badawczy CERN był pierwszą wspólną europejską instytucją, która stała się wzorem we współpracy międzynarodowej. Do CERN należy obecnie 20 państw europejskich. Pracuje tam ponad osiem tysięcy naukowców, inżynierów, techników i pracowników administracji w tym ponad 230 z Polski. Pełne członkostwo w CERN Polska uzyskała w 1991 r.

Do największych osiągnięć CERN należy m.in. odkrycie prądów neutralnych czy wynalezienie World Wide Web.

We wrześniu 2008 roku uruchomiono w CERN Wielki Zderzacz Hadronów (LHC), a 4 lipca 2012 roku uczeni z CERN zidentyfikowali nową cząstkę elementarną, która może być poszukiwanym od lat bozonem Higgsa."
train,"2007-11-09: Rozłam w PiS: Polaczek i Krzywicki odchodzą z władz partii

Ustępujący minister transportu Jerzy Polaczek i poseł Piotr Krzywicki zdecydowali się na wystąpienie z władz Prawa i Sprawiedliwości. Popierają w ten sposób postulaty byłych wiceprezesów tej partii: Ujazdowskiego, Zalewskiego i Dorna, którzy domagają się zmian w zarządzaniu ugrupowaniem. 

""Zrezygnowałem ze swej funkcji w komitecie w geście solidarności z nim, ale przede wszystkim dlatego, że podzielam tezy o sytuacji w partii, które oni głoszą"" – stwierdził w rozmowie z dziennikarzami ""Rzeczpospolitej"" poseł Krzywicki.

""Nurty polityczne, które tworzyły PiS nie mają już znaczenia. To rozważania o tym, co będzie w przyszłości, jaki PiS ma być za kilka miesięcy czy za kilka lat. Teraz jest dobry czas na wewnątrzpartyjną debatę"" - mówił Polaczek o sporze w PiS. Stwierdził także, że do nieporozumienia doszło między dawnymi członkami Porozumienia Centrum a politykami wywodzącymi się z Przymierza Prawicy.

Krzywicki i Polaczek są związani z grupą partyjnych przyjaciół Kazimierza Ujazdowskiego. Według komentatorów, byli to ostatni działacze zasiadający we władzach partii, którzy nie byli związani z dawnym Porozumieniem Centrum."
train,"2010-01-13: Podlasie: poziom wody na Bugu przekroczył stan alarmowy

Na Podlasiu poziom wody na Bugu przekroczył stan alarmowy. Mimo, że nie są spodziewane roztopy, rzeka już zalewa miejscowości w południowo-wschodniej części województwa podlaskiego.

Bug przekroczył stany alarmowe na odcinku między Mielnikiem, a Drohiczynem, a także w okolicach Dorohuska w woj. lubelskim. Najgroźniejsza sytuacja, według komendanta powiatowego Państwowej Straży Pożarnej w Siemiatyczach Jerzego Sitarskiego panuje w gminie Mielnik. Na Podlasiu, poza Bugiem także inne większe rzeki, jak Narew mają wysoki stan wód. Wody Bugu wylały mocno w miejscowości Klukowo w powiecie ostrowskim, gdzie ewakuowano jedną z rodzin. Na rzece znajduje się sporo odcinków z zatorem lodowym. Kry sa spiętrzone od Turny Małej w powiecie siemiatyckim aż do Zalewu Zegrzyńskiego."
train,"2008-09-08: Lewica sprzeciwia się odebraniu przywilejów byłym esbekom

Projekt Platformy Obywatelskiej dot. odebrania byłym esbekom przywilejów emerytalnych zgodzi się poprzeć PiS. Tymczasem Lewica staje w obronie byłych funkcjonariuszy Służby Bezpieczeństwa PRL i grozi skierowaniem projektu PO do Trybunału Konstytucyjnego.

Comiesięczne emerytury byłych esbeków zwykle liczą od 2 do 5 tysięcy złotych. PO i PiS mówią temu ""dość"" i chcą, by emerytury dla tych osób były przeliczane jak dla zwykłego cywilnego obywatela. Lewica od początku miała mieszane zdanie w tej sprawie, a teraz przyjęła wspólne stanowisko: nie poprzemy projektu odebrania przywilejów emerytalnych byłym esbekom.

Jak tłumaczą politycy klubu Lewica, nie może być mowy o zbiorowej odpowiedzialności i jeśli miałoby to oznaczać ""odebranie tylko z powodu zatrudnienia praw słusznie nabytych, to oczywiście będziemy taki projekt kierować do Trybunału Konstytucyjnego"" – zapowiedział Jerzy Szmajdziński (SLD).

Wicemarszałek Szmajdziński opowiada się za tym, by każdy przypadek byłego esbeka badać osobno. Dodaje jednak, że nie wiadomo, jak to zrobić, bo esbecy już raz przechodzili weryfikację."
train,"2008-04-06: XIV Memoriale im. Romana Ręgorowicza wygrali Dawidowicz i Matysiak

Aleksandra Dawidowicz oraz Bartłomiej Matysiak zwyciężyli w XIV Memoriale im. Romana Ręgorowicza, który odbył się w Sobótce. Wyścig ten jest swoistym rozpoczęciem sezonu kolarskiego w Polsce.
Wśród kobiet najszybsza okazała się Aleksandra Dawidowicz z ekipy Halls. Drugie miejsce zajęła Magdalena Zamolska z Pol-Aqua, a trzecie jej klubowa koleżanka, triumfatorka sobotniego kryterium w Dzierżonowie - Małgorzata Jasińska.

Wyścig mężczyzn wygrał zawodnik Legii Bartłomiej Matysiak. Drugie miejsce podobnie jak w Dzierżoniowie wywalczył Maciej Paterski z KTK Kalisz, a trzecie również jak w sobotę Błażej Janiaczyk z Mróz-Action-Uniqa.

Wyniki mężczyzn:"
train,"Kraków: 1 kwietnia wypożyczalnia BikeOne wznowi działanie po zimowej przerwie

Od 1 kwietnia na ulice Krakowa powrócą niebieskie rowery miejskie, tym samym po zimowej przerwie zostanie wznowiona działalność miejskiej samoobsługowej wypożyczalni rowerów BikeOne.

130 rowerów miejskich będzie czekać na wypożyczenie w 16 stacjach na obszarze zamkniętym tak zwaną drugą obwodnicą.

Przedstawiciel BikeOne - Łukasz Hubka - zapowiada, że wszystkie rowery podczas zimy zostały odświeżone i przeszły gruntowne przeglądy.

Wraz z nowym sezonem zostały podniesione o 5 zł ceny abonamentów miesięcznych (35 zł) i trzymiesięcznych (65 zł). Koszt abonamentu na cały sezon postał bez zmian i wynosi 120 zł.

Dla stałych klientów zostały przygotowane promocje. Główną zmianą jest to, że od osób korzystających z systemu w poprzednim sezonie nie będzie pobierana kaucja za korzystanie z wypożyczalni. Rowerzyści, którzy po zakończeniu sezonu nie odebrali kaucji z poprzednich lat, będą mogli zamienić ją w całości na tegoroczny abonament

Jeżeli dodatkowo na rejestrację w wypożyczalni namówimy znajomego, otrzymamy dodatkową pulę dni lub pieniędzy do wykorzystania w ramach swojego abonamentu

Pierwsza w Polsce bezobsługowa wypożyczalnia rowerów miejskich została uruchomiona w Krakowie jesienią 2008 roku. Urząd Miasta Krakowa opracował i wdrożył system w ramach współfinansowanego przez Unię Europejską programu CIVITAS II/CARAVEL. Celem projektu jest promocja zrównoważonego transportu pod Wawelem.

Obecny sezon będzie trwał do 14 listopada gdyż wtedy kończy się umowa Zarządu Infrastruktury Komunalnej i Transportu z operatorem systemu. Przedstawiciele ZIKiT zapowiadają na czerwiec rozpisanie nowego przetargu na obsługę wypożyczalni. Łukasz Hubka pracujący w BikeOne zapewnia, że jeśli ich umowa w wyniku przetargu zostanie przedłużona to automatycznie przedłużą dostępność rowerów i abonamenty do pierwszych dni grudnia."
train,"5. rocznica upadku Lehman Brothers

Pięć lat temu, 15 września 2008 r. amerykański bank inwestycyjny Lehman Brothers ogłosił swoje bankructwo. Wydarzenie to wywołało panikę na rynkach światowych i tym samym uznane zostało za początek światowego kryzysu finansowego.

Mimo optymizmu panującego przez ostatnie miesiące w światowej gospodarce, graniczącego z euforią, globalny rynek akcji jest w skali roku wciąż na minusie. Taki stan rzeczy to potwierdzenie, że nie wszystkie problemy, które wywołały kryzys gospodarczy, udało się rozwiązać.

Notowany na nowojorskiej giełdzie (NYSE) bank inwestycyjny Lehman Brothers był zaangażowany w finansowanie rynku nieruchomości.

10 września 2008 r. Lehman Brothers ogłosił wyniki finansowe trzeciego kwartału wynoszące $3,9 mld strat. Pięć dni później oficjalnie zbankrutował (ogłosił upadłość). Było to największe bankructwo w historii. Wartość aktywów Lehman Brothers przed upadłością wynosiła $691 mld. Drugi w kolejności największy bankrut, Worldcom, Inc., był warty w momencie bankructwa nieco ponad $100 mld. Trzeci, Enron Corp., którego upadek wywołał kontrowersje w 2001 roku – niewiele ponad $65 mld.

Upadek Lehman Brothers spowodował, że 15 września 2008 r. indeks giełdowy Dow Jones Industrial Average pikował w dół o ponad 500 punktów. Był to największy jednodniowy spadek od 11 września 2001 r., kiedy to porwane przez terrorystów samoloty uderzyły w wieże World Trade Center w Nowym Jorku. Rekord ten utrzymał się przez kilka sesji – jeszcze większy spadek nastąpił 29 września 2008 r. Strata wyniosła 777,7 pkt.
Bankructwo miało skutki polityczne. Obawa, że upaść mogą kolejne wielkie banki, skłoniła rząd do przygotowanie bezprecedensowego programu wsparcia dla sektora finansowego wartego $700 mld (tzw. Planu Paulsona).

Bank poniósł duże straty w portfelu nieruchomościowym. Jego aktywa gwałtownie traciły na wartości. Na przestrzeni sześciu miesięcy stracił 6,7 miliarda dolarów. Jego zadłużenie przekraczało $600 miliardów."
train,"V Rekonstrukcja Bitwy pod Mławą: fotoreportaż

Na przełomie sierpnia i września miała miejsce V Rekonstrukcja Bitwy pod Mławą, połączona z obchodami 73. rocznicy wybuchu II wojny światowej.

W piątek 31. sierpnia od godziny 10:00 na mławskim rynku trwał piknik militarny. O godzinie 17:00 nastąpiło oficjalne rozpoczęcie uroczystości: przyjęcie meldunku, przemówienia okolicznościowe, apel pamięci, modlitwa za zmarłych, salwa honorowa i defilada pododdziałów. Następnie odbyło się widowisko uliczne ""Mława - silna duchem... oddana sercem..."" Czas cofnął się do września 1939 roku, by odtworzyć życie tuż przed i po niemieckim ataku na miasto. Udział w przedstawieniu przygotowanym przez Miejski Dom Kultury oraz Grupę Rekonstrukcji Historycznych Ludności Cywilnej Mława, wzięło ok. 70 osób. Za reżyserię odpowiadał Mariusz Tarnożek. Scenografię opracowano na podstawie na zdjęć historycznych. Jedną z niespodzianek był wjazdu generał Andersa, który w okolicach Mławy odbierał meldunek. ""To fakt historyczny, który nigdy wcześniej nie był poruszany, natomiast w pamiętnikach są zapisy poruszające to wydarzenie"" - mówił reżyser. Po zakończeniu inscenizacji zapalono znicze pod pomnikiem Józefa Piłsudskiego w zabytkowym Parku Miejskim oraz w miejscach pamięci ofiar II wojny światowej w Mławie.

W sobotę 1. września na Polu Bitwy pod Mławą w Uniszki Zawadzkie o godzinie 15:00 rozpoczęła się rekonstrukcja bitwy. Rekonstruktorzy wcielili się w postaci żołnierzy ""Żelaznej dywizji"", czyli 20 Dywizji Piechoty, która z oddaniem broniła pozycji mławskich w jednej z najważniejszych potyczek kampanii wrześniowej. Koordynator rekonstrukcji był Wiesław Olczak, którego zadaniem było by wszystkie założenia scenariusza zostały zrealizowane w maksymalnym wymiarze, optymalne zgrania poczynań wszystkich rekonstruktorów na polu inscenizacji. Dowódcą wojsk polskich był Sławomir Jodełka ""IGŁA"", który wcielił się w postać majora Jana Bronisława Schlichtingera - dowódcy I batalionu 80. pułku piechoty. Wojskami niemieckimi, złożonymi z przeszło 100 osób wspartych bronią pancerną oraz lotnictwem, dowodził Krzysztof Zawiliński. W rekonstrukcji wzięło udział kilkanaście stowarzyszeń i grup rekonstrukcji historycznej. By zachować jak największą autentyczność dużo uwagi poświęcono nie tylko właściwemu dla okresu II wojny umundurowaniu, ale także przygotowaniu taktycznemu i doborowi kadry, która podczas trwającej przeszło godzinę inscenizacji prowadziła oddziały rekonstrukcyjne do zadań na polu inscenizacji. ""Przygotowania do tak dużego przedsięwzięcia trwa wiele miesięcy"" - mówił Sławomir Jodełka. Ogólnie w rekonstrukcji wzięło udział ponad 400 osób.

Warto pamiętać, że II wojna światowa była największym konfliktem zbrojnym w historii świata. W czasie 6 lat działań wojennych ginęli nie tylko żołnierze, wojna równie mocno dotykała cywilów: starców, kobiety, dzieci. W czasie II wojny zginęło blisko 11 tysięcy mieszkańców Mławy, zniszczonych zostało 67 procent zabudowań.

Poniżej przedstawiamy fotoreportaż z inscenizacji miejskiej i na polu bitwy."
train,"2005-04-11: Zmarł Jerzy Grzegorzewski

W wieku 66 lat, w sobotę, 9 kwietnia rano w Warszawie zmarł znany reżyser teatru telewizji - Jerzy Grzegorzewski.

Urodzony w 1939 roku Grzegorzewski był niemal przez całe życie związany z teatrem. Po ukończeniu łódzkiej Państwowej Wyższej Szkoły Sztuk Plastycznych i Wydziału Reżyserii Dramatu warszawskiej PWST pracował w tetrach w Łodzi i w Krakowie. W 1978 toku został dyrektorem artystycznym Teatru Polskiego we Wrocławiu. Cztery lata później został dyrektorem Teatru ""Studio"".

Wystawiał spektakle dla dzieł znanych polskich pisarzy i dramaturgów (między innymi Mickiewicza, Wyspiańskiego, Krasińskiego).

Za swoje osiągnięcia w sztuce teatralnej był wielokrotnie nagradzany. Zostawił po sobie niedokończoną sztukę pod tytułem ""Krzesła"", autorstwa Eugene Ionesco. Premiera była planowana na wrzesień bieżącego roku."
train,"2010-02-27: Rada miejska Petersburga: toletancja tak, homoseksualizm nie

Petersburg: w oficjalnym stanowisku rada miejska tego miasta wyłączyła problem homofobii z kwestii tolerancji. Odmówiono głosu środowiskom LGBT w tegorocznym programie promującym tolerancję, finansowanym z publicznych środków.

Organizacja ""Equality"" walcząca o prawa LGBT w Petersburgu zaproponowała, aby do miejskiego ""Program for Tolerance"" włączyć wydarzenia związane z homo- i transfobią. Anton Gubankov, przewodniczący Miejskiej Komisji ds. Kultury stwierdził, że choć homofobia jest problemem w mieście, ale nie na tyle by (jak to określił) dopłacać do walki z nią z miejskich pieniędzy — ""Zdajemy sobie sprawę z istnienia problemu, ale publikacja i dystrybucja plakatów, ulotek z osobami ze środowisk LGBT, może być źle odebrana przez większość jako publiczne promowanie mniejszości seksualnych"" — powiedział.

W odpowiedzi na to stanowisko rzeczniczka prasowa ""Equality"", Maria Efremenkova podkreślała, że trudno mówić o ""promowaniu homoseksualizmu"", skoro jest on cechą wrodzoną i ""żadna kampania na rzecz praw środowisk LGBT nie sprawi, że ktoś się stanie homoseksualistą. (...) Petersburg, który ma ambicje prezentowania się jako najbardziej europejskie miasto w Rosji, stoi w sprzeczności z polityką większości europejskich miast, które na dużą skalę sponsorują kampanie przeciw homo i transfobii"" — dodała.

Na początku lutego Efremenkova zapowiedziała zorganizowanie 26 czerwca 2010 r. przez jej organizację Gay Pride w Petersburgu. Planowane jest spotkanie z burmistrzem oraz komisarzem ds. ochrony praw człowieka, który bardzo entuzjastycznie odnosi się do pomysłu parady. Media komentujące tę sprawę zestawiają ją z diametralnie innym nastawieniem do kwestii gejowskiego święta prezentowanym przez władze Moskwy."
train,"2010-09-24: Politycy w Internecie: wywiad z blogerką Justyną Frankel

Internet służy politykom przede wszystkim do kreowania własnego wizerunku, jednakże często obraz w nim tworzony ma się nijak do rzeczywistości. Z Justyną Frankel, blogerką i dziennikarką obywatelską rozmawia Jarosław Zieliński:

Jak widzisz polskich polityków w Internecie?

Justyna Frankel: Śledzę kilku polityków na Twitterze i czytuję ich blogi. Ogólnie każdy z nich wychodzi z założenia, że podstawą dobrej prezencji w tym medium jest uprawianie propagandy sukcesu.

Na przykład Wojciech Olejniczak kampanię wyborczą prowadzi między innymi na Twitterze. Oznajmia wszem i wobec gdzie będzie, a potem lakonicznie stwierdza, że spotkanie się udało. Nie wiem, czy się udało, ponieważ o jego przebiegu już nie informuje. Natomiast na swoim blogu bardzo często wytyka błędy partii rządzącej i nie byłoby w tym nic nadzwyczajnego, gdyby nie fakt, że zaraz po tym informuje o projektach SLD. I to może też nie byłoby dziwne, gdyby nie fakt, że SLD miało dwie kadencje aby wykazać się umiejętnością rządzenia i tworzenia właściwych ustaw.

Internet służy politykom przede wszystkim do kreowania własnego wizerunku, jednakże często obraz tworzony w tym medium ma się nijak do rzeczywistości.

Co sądzą internauci o polskich politykach?

Opinii internautów jest tyle, ilu ich samych. Najczęściej oczywiście opinie zależne są od poglądów internautów oraz tego, jaką opcję popierają.

Cieszy mnie zaangażowanie użytkowników Internetu w politykę, szczególnie młode pokolenia. Jednak często poziom wypowiedzi pozostawia wiele do życzenia. Bardzo miło prowadzi się dyskusję z kimś, kto ma określone poglądy i umie argumentować swoje przekonania. Rzecz się ma inaczej, gdy ktoś popiera polityków jednej opcji i nie potrafi nic więcej powiedzieć, najwyżej obrzucić błotem kogoś o innych poglądach. Niestety tych drugich jest więcej. Zatem mamy bandę internautów, którzy – w ramach braku argumentów i przekonania, że głośniej znaczy lepiej – potrafią ubliżać, na przykład pani prezydentowej.

Ogólnie stwierdzam jednak, że opinie internautów o polskich politykach są bardzo negatywne. Częściej można spotkać wyrazy niezadowolenia z tego, w jaki sposób jest prowadzona polska polityka. Politycy są krytykowani za swoje wypowiedzi i postawy wobec tych, którzy ich już wybrali.

Czy można w Polsce wypromować kandydata tylko w Internecie?

Oczywiście, że można. Przykładem może być Kononowicz, którego nazwisko zostało przez Polaków bardzo dobrze zapamiętane. Inną kwestią jest to, czy taka promocja da szansę na wygraną w wyborach.

Innym przykładem może być na przykład Janusz Palikot. Przecież to, co pisze na swoim blogu, odbija się bardzo szerokim echem w innych środkach komunikacji. Oczywiście treść jego wpisów bywa niekiedy bulwersująca, niekiedy na pograniczu dobrego smaku, ale należy przyznać, że praktycznie każdy bloger po to prowadzi bloga, by móc pisać o tym, o czym myśli i tak jak myśli. Kwestią sporną jest to, czy wypada to politykowi. Jednak sądząc po popularności Palikota, nawet Janusza Korwina-Mikke, który również udziela się w Internecie, jest to możliwe.

Jak politycy radzą sobie w mediach społecznościowych?

Posiadanie profilu w serwisie społecznościowym, czy też prowadzenie bloga przez polityków często jest wielkim nieporozumieniem. Owszem, użytkownicy portali społecznościowych dodając sobie polityka do znajomych mogą w ten sposób zamanifestować swoje poparcie dla niego lub też wyrazić swoje przekonania polityczne. Jednakże na tym się kończy. Prowadzenie takiej działalności poza przekazywaniem informacji nic więcej nie wnosi.

Autorzy blogów zwykle nie polemizują z czytelnikami. Wiele bardzo ciekawych komentarzy i dociekliwych pytań pozostaje bez odpowiedzi. Jeszcze częściej kontami polityków zarządzają osoby trzecie w ramach promowania polityka, co sprawia, że zaczynam się zastanawiać, na czym taka aktywność w Internecie ma polegać. Taki Napieralski w trakcie kampanii prezydenckiej pisał o sobie ""Grzesiek, lubię serfować"" – i co z tego? Takich jak on, również wśród polityków jest cała masa.

Aktywność polityków w tych mediach sprowadza się do minimum i jest to jednostronna komunikacja. Polityk mówi, ja komentuję, on nie czyta. Z jednej strony wspaniale, że mamy możliwość „rozmowy” z politykiem, z drugiej jest to tylko możliwość teoretyczna, bo w praktyce, albo po drugiej stronie jest ktoś inny, zarządzający jego kontem, albo jest polityk, który może i zbiera opinie wyborców, jednak nie podejmuje z nimi dyskusji.

Wielu polityków ma swój profil na Facebooku i wielu fanów, również takich, którzy prowadzą promocję ich wizerunku. Fora, portale społecznościowe, blogi, dziennikarstwo obywatelskie – Internet stwarza wiele możliwości zaistnienia, stania się osobą popularną, rozpoznawalną. Promocja w Internecie jednak jest łatwiejsza dla tych polityków, których nazwisko jest już w jakiś sposób kojarzone i rozpoznawalne."
train,"2007-07-04: Kuźnica Białostocka: 30 godzin w kolejce na wjazd do Białorusi

O dwóch dni na przejściu drogowym w Kuźnicy Białostockiej kierowcy samochodów ciężarowych stoją w kilkukilometrowych w kolejkach. Czas oczekiwania wynosi ok. 30 godzin.

Kap. Rafał Okruszko ze Straży Granicznej twierdzi, że przyczyną jest ""najprawdopodobniej nowy system komputerowy, jaki wprowadzili białoruscy celnicy. Testują go i stąd to spowolnienie pracy. Obecnie odprawiamy nawet o połowę tirów mniej niż dotychczas. Jak długo to potrwa? Tego nie wiemy"".

Pogranicznicy doradzają, że osoby, którym zależy na szybszym przekroczeniu granicy powinny udać się do przejścia granicznego w Bobrownikach, gdzie czas oczekiwania wynosi ok. 10 godzin."
train,"2006-06-30: Gilowska nie będzie lustrowana

Sąd lustracyjny nie będzie prowadził procesu lustracyjnego byłej minister finansów Zyty Gilowskiej. Problemem okazał się wniosek Rzecznika Interesu Publicznego.

Powodem niewszczęcia postępowania jest zwolnienie Gilowskiej ze stanowiska ministra. Według sądu lustracja może dotyczyć jedynie osoby publicznej. Gilowska przestała nią być wraz z dymisją. Sędzia Zbigniew Puszkarski wyjaśnił, że Zyta Gilowska nie pełniła funkcji publicznej w momencie rozpoznania wniosku RIP. Postanowienie sądu jest nieprawomocne.

W związku z zaistniałą sytuacją Gilowskiej przysługuje możliwość wszczęcia autolustracji. Nie wiadomo jeszcze, czy była wicepremier zdecyduje się na taki krok. Wcześniej sugerowała, że rozważy taką możliwość. 

Zyta Gilowska nie była obecna na dzisiejszym posiedzeniu sądu."
train,"2005-08-14: Polskie dowództwo w Afganistanie

Polski generał będzie dowodził operacją w Afganistanie od lipca 2007 do lutego 2008 – poinformował wiceminister obrony Janusz Zemke przed odlotem do Afganistanu na obchody święta Wojska Polskiego. Zemke nie podał nazwiska generała, powiedział jednak, że dowództwo przejmie Wielonarodowy Korpus Północ-Wschód w Szczecinie.

Misja ISAF (Międzynarodowe Siły Wspomagania Bezpieczeństwa) rozpoczęła się w 2001 roku na mocy rezolucji Rady Bezpieczeństwa ONZ. Do zadań ISAF należy m.in. niszczenie siatki terrorystycznej Al-Kaida."
train,"2010-01-18: Janukowicz wygrał na Ukrainie, Pinera zwyciężył w Chile

I turę wyborów prezydenckich na Ukrainie wybrał Wiktor Janukowicz, natomiast prezydentem Chile zostanie Sebastian Pinera.

Ukraina.

I tura wyborów prezydenckich na Ukrainie przyciągnęła do urn 66,72 proc. uprawnionych. Najwięcej głosów oddano za Wiktorem Janukowyczem (ponad 35,42 proc.), drugie miejsce zajęła Julia Tymoszenko (24,95 proc.). To oni zmierzą się w drugiej turze.

Wyniki te podała Centralna Komisja Wyborcza na Ukrainie po przeliczeniu głosów z 95 proc. lokali wyborczych.

Obecny prezydent Ukrainy Wiktor Juszczenko osiągnął wynik 5,42 proc. plasując się na piątym miejscu. Oprócz Janukowycza i Tymoszenko wyprzedzili go: były prezes Narodowego Banku Ukrainy Serhij Tihipko (13,07 proc. głosów) i były przewodniczący parlamentu Arsenij Jaceniuk (6,98 proc.).

Chile.

II turę wyborów prezydenckich wygrał konserwatywny Sebastian Piñera, który pokonał byłego prezydenta Eduardo Frei'a.

Po przeliczeniu głosów z ok. 60 proc. lokali wyborczych Piñera posiada 51,87 proc., a Eduardo Frei - 48,12 proc.

Piñera zostanie zaprzysiężony na prezydenta Chile 11 marca 2010 i zastąpi na stanowisku prezydent Michelle Bachelet, rządzącą krajem od 2006.

Zwycięstwo Piñery oznacza kres 20 letnich rządów centrolewicy w Chile."
train,"2008-08-16: USA zaniepokojone rosyjskimi groźbami wobec Polski

Amerykański departament obrony potwierdził w piątek swe zaniepokojenie groźbami Rosji wobec Polski. Rosja zadeklarowała, iż w razie ewentualnego konfliktu elementy amerykańskiej tarczy antyrakietowej będą priorytetowymi celami do zniszczenia.

Rzecznik Pentagonu Bryan Whitman, zapytany czy stronę amerykańską niepokoją rosyjskie wypowiedzi na temat Polski, powiedział, że zachowanie Rosji w ostatnich kilku dniach jest ogólnie niepokojące, nie tylko dla Stanów Zjednoczonych, ale również dla wszystkich amerykańskich sojuszników w Europie.

Według badań Pentora opublikowanych na internetowej stronie tygodnika „Wprost”, 50% Polaków obawia się rosyjskiego ataku na Polskę w ciągu najbliższych kilku lat."
train,"Łódź podpisze Kartę Brukselską

Łódź zostanie trzecim polskim miastem, które podpisze Kartę Brukselską.
Prezydent Łodzi przystępuje do spełniania jednej z obietnic wyborczych - podpisania tzw. Karty Brukselskiej. To deklaracja, że miasto chce promować ruch pieszy i rowerowy kosztem indywidualnego ruchu zmotoryzowanego. Wypełnienie zobowiązań Karty jest celem polityki rowerowej miasta.

Karta Brukselska została podpisana podczas konferencji Velo-city w 2009 roku. Jej sygnatariuszami jest kilkadziesiąt miast z całej Europy. W Polsce tylko dwa - Gdańsk i Kraków. Miasto sygnatariusz deklaruje:

Prezydent Łodzi Hanna Zdanowska zapowiedziała, że 7 stycznia 2011 spotka się z przedstawicielami środowiska rowerowego i złoży swój podpis pod dokumentem. Jest to ukoronowanie wielu miesięcy starań łódzkich środowisk cyklistów skupionych wokół fundacji Fenomen. Przedstawiciele fundacji przygotowali audyt łódzkiej infrastruktury i polityki rowerowej, a także rekomendacje, co należy wykonać w najbliższej przyszłości. Całość opracowania chcą przekazać prezydent Łodzi."
train,"2007-09-14: TVP bez Tomasza Kammela

13 września 2007 roku kierownictwo TVP 1 poinformowało Tomasza Kammela, że już nie jest pracownikiem stacji. Powodem zwolnienia było zlekceważenie kontraktowego zapisu o zakazie konkurencji.

Oświadczenie Anety Wrony, rzecznika prasowego TVP:

""Telewizja Polska S.A. rozstaje się z Tomaszem Kammelem. O tej decyzji kierownictwo TVP1 poinformowało go w środę 13 września br. Bezpośrednim powodem rozwiązania umowy o pracę było naruszenie przez prezentera TVP1 zawartych w niej zobowiązań, dotyczących m.in. zakazu współpracy z komercyjną konkurencją"".

Tomasz Kammel wziął udział w emitowanym w TVN ”Tańcu z gwiazdami”, bez zgody TVP."
train,"Czy kwantowa komunikacja satelitarna jest możliwa?

Magazyn Nature poinformował, że grupa chińskich naukowców dokonała teleportacji kwantowej przeprowadzonej na odległość 97 kilometrów. Tym samym chińczycy z uniwersytetu w Szanghaju pobili swój rekord z 2010 roku wynoszący zaledwie 16 km .

Jednak po dokonaniach Chińczyków pojawił się nowy rekord. Grupa kanadyjsko-europejska pod kierownictwem prof. Antona Zeilingera, wysłała foton na odległość 143 km, z jednej z Wysp Kanaryjskich na drugą (z La Palmy na Teneryfę).

Eksperymenty, których dokonują naukowcy są naprawdę imponujące. W niedalekiej przyszłości chcą oni przesyłać informacje kwantowe z Ziemi na orbitujące satelity. Należy jednak podkreślić, że orbita geostacjonarna satelity komunikacyjnego znajduje się na wysokości 35876 km."
train,"2010-02-13: Kościół anglikański zrównał prawa emerytalne w związkach osób tej samej płci

Londyn: 11 lutego 2010 r. Synod Generalny Kościoła anglikańskiego zatwierdził przepisy zrównujące związki cywilne homoseksualne duchownych w kwestii prawa emerytalnego. Od teraz partnerzy i partnerki duchownych ze związków tej samej płci nabywają takie samo prawo do renty dla wdów i wdowców, co partnerzy heteroseksualni. Synod obradował 9-13 lutego 2010 r.

Wniosek w tej sprawie złożył wielebny Mark Bratton z Coventry podnosząc argument, że dotychczasowe regulacje są niesprawiedliwe: – ""Jeżeli Kościół naprawi ten błąd, to korzyść dla jego reputacji będzie ogromna. Nieproporcjonalnie duża w stosunku do niewielkich kosztów."" — Z kolei pastor Canon Giles Goddard podkreślał, że postrzeganie Kościoła jako homofobicznego wręcz „podważa jego chrześcijańską misję”.

Do tej pory osoby pozostające w homoseksualnych związkach z duchownymi Kościoła anglikańskiego mogły liczyć jedynie na świadczenia związane z ich posługą po 2005 roku, odkąd wprowadzono dla nich możliwość rejestracji związków partnerskich, a okres wcześniejszy nie brany był pod uwagę w ustalaniu wysokości świadczenia. Krytycy tego posunięcia ze strony Synodu podnoszą argument, że będzie to kosztowało Kościół miliony, a jego system emerytalny jest i tak już mocno nadwyrężony. Wiadomo bowiem, że na koniec roku 2008 deficyt w tej instytucji wyniósł 350 milionów funtów.

Faktem jest, że tylko około 200 duchownych tego wyznania w Wielkiej Brytanii i na świecie będących gejami i lesbijkami zawarło związki partnerskie. Anglikanie dopuszczają takie związki pod warunkiem zachowania przez duchownych celibatu."
train,"2009-08-28: Święto Plonów (Dożynki) 2009: RKP, Mazowsze

19 września 2009 r. planowane są w okolicy Pruszkowa tradycyjne obchody rodzimowierczego Święta Plonów organizowanego przez Rodzimy Kościół Polski - związek wyznaniowy nawiązujący do przedchrześcijańskiej wiary Słowian. Owo święto - powszechnie, współcześnie znane jako Dożynki - poświęcone jest tegorocznym zbiorom, za które podziękowania składane będą etnicznym bogom. Organizatorzy zapraszają wszystkich zainteresowanych - członków związku, rodzimowierców, jak również wszystkie pozostałe osoby, którym szczególnie bliska jest rodzima kultura i wierzenia - czyli tzw. rodzimokulturowców.

Dożynkom towarzyszyły różne praktyki i zwyczaje związane np. z ostatnią garścią, kępą lub pasem niezżętego zboża, które po żniwach czas jakiś pozostawiano na pustym już polu dla ciągłości urodzaju. Pozostawione na polu kłosy zwano przepiórką (na Mazowszu i Podlasiu), perepełką (na kresach wschodnich), brodą (we wschodniej części Mazowsza), kozą (w Małopolsce), pępem lub pępkiem (w poznańskiem); zwano je także wiązką, wiązanką lub garstką. Ścinane były uroczyście przez najlepszego kośnika, po czym wręczane były najlepszym żniwiarkom do uplecenia wieńca. Niemniej ważny był ostatni zżęty snop zboża, który w celu udekorowania (zwyczaj ten na przełomie XVIII i XIX wieku niemal całkowicie zastąpił przybyły z Niemiec zwyczaj dekorowania choinki) przechowywano do Święta Godowego. W wielu regionach przyszłoroczny siew rozpoczynano z ziarna pozyskanego z tegoż właśnie snopa

Szczegóły dot. święta na stronie organizatora:

""Święto Plonów 19.IX.2009 Mazowieckie"" – Rodzimy Kościół Polski, maja 2009."
train,"2010-08-06: Simian Mobile Disco, Hawtin i Garnier gwiazdami piątej edycji Festiwalu Audioriver

Rozpoczęła się kolejna, piąta edycja Audioriver – Festiwalu Świata Niezależnego. W dniach 6-8 sierpnia 2010 r. w Płocku zaprezentują się takie światowe gwiazdy, reprezentujące różne nurty alternatywnej muzyki elektronicznej, jak: Laurent Garnier, Hadouken!, Richie Hawtin, Simian Mobile Disco, czy Sub Focus, Ellen Allien, Anthony Rother i Noisia. Łącznie wystąpi 130 artystów.

Na płockiej plaży rozbrzmiewać będą zarówno klasyczne dźwięki electro i techno, jak i drum and bass oraz dubstep. To jednak nie wszystko. Jak pisze Gazeta Wyborcza, „nazywanie Audioriver festiwalem muzyki elektronicznej to uproszczenie” – na festiwalu usłyszeć będzie można w jaki sposób można krzyżować różne gatunki muzyki.

Przykładowo francuski producent techno Luarent Garnier wystąpi z 8-osobowym zespołem, w skład którego wejdzie m.in. sekcja dęta (!) – spodziewać się można klimatów funkowych i jazzowych. Te ostatnie usłyszeć będzie można również podczas występu Kanadyjczyków z The Modern Deep Left Quartet. Zabrzmi ponadto połączenie rocka i elektroniki w wykonaniu brytyjskiej formacji new-rave'owej Hadouken!, połączenie breakbeatu i d'n'b od Hybrid (tzw. nu skool breaks), jak również spokojniejsze brzmienia. Do tego electro spod znaku Simian Mobile Disco, minimalistyczne techno od Ritchiego Hawtina, który zaprezentuje się jako Plastikman Live i berlińska DJ-ka Ellen Allien (nazywana „królową techno”).

W przeciwieństwie do poprzednich edycji, nie zorganizowano występów teatrów ulicznych i pokazów filmowych. W zamian za to organizatorzy w tym roku zaoferują projekt „Rynek Niezależny”. Oprócz występów wspomnianych wykonawców, zaproponują oni festiwalowiczom warsztaty z zagranicznymi gwiazdami festiwalu i targi muzyczne (w czasie których zaprezentują się polskie firmy zajmujące się muzyką niezależną – m.in. wytwórnie, agencje i organizatorzy eventów, właściciele klubów muzycznych). Wydarzenia w ramach „Rynku” odbywać się będą w dzień (sobota i niedziela), pomiędzy występami na plaży. „Rynek Niezależny” zlokalizowany będzie na Starym Rynku w Płocku."
train,"2007-11-23: Zemke przewodniczącym sejmowej Komisji Obrony Narodowej

Janusz Zemke, poseł LiD, został wybrany na przewodniczącego sejmowej Komisji Obrony Narodowej.

W jej skład wchodzi 25 posłów: 11 z PO, 9 z PiS, 3 z LiD i 2 z PSL.

Pierwsze posiedzenie Komisji w nowej kadencji miało miejsce w czwartek, 22 listopada br.

Do zakresu działania Komisji należą przede wszystkim sprawy obrony państwa, dotyczące zwłaszcza działalności sił zbrojnych, systemu oraz funkcjonowania obrony terytorialnej kraju i obrony cywilnej.

Janusz Zemke, powiedział, że Sejmowa Komisja ds. Służb Specjalnych postara się wyjaśnić okoliczności przetransportowania archiwów WSI do BBN.

""Mieliśmy do czynienia z sytuacją bardzo dziwną. Ja w ogóle nie widzę sensu przewiezienia tych materiałów. BBN to nie jest miejsce, gdzie się powinno przetrzymywać bieżące materiały z działalności specjalnych służb. BBN ma się zajmować analizami, ekspertyzami, ma doradzać prezydentowi państwa, a nie jest od takich różnych, bieżących spraw"" - stwierdził na antenie Radia Zet Janusz Zemke.

W latach 2001-2005 był sekretarzem stanu w Ministerstwie Obrony Narodowej."
train,"2007-10-31: Polsat 24 będzie nowym kanałem informacyjnym

Telewizja Polsat pracuje nad nowym kanałem informacyjno-publicystycznym, który pochłonie kilkadziesiąt milionów złotych. Kanał jest gotowy do startu w każdej chwili.

Polsat24 będzie trzecim kanałem o charakterze informacyjnym, po TV Biznes i Superstacji, związanym z telewizją Polsat. ""Polsat24 jest osobnym projektem informacyjno-publicystycznym, który mógłby ruszyć nawet dziś"" – mówił Gazecie Prawnej Zygmunt Solorz-Żak, szef Polsatu.

Na razie wniosek Polsatu24 czeka w Krajowej Radzie Radiofonii i Telewizji na koncesję. Z zapowiedzi szefa Polsatu można spodziewać się, że kanał ruszy zaraz po otrzymaniu koncesji, tym bardziej, że część sprzętu zakupiono już dawno.

Polsat24, mimo że obecnie pracuje nad nim część zespołu TV Biznes, będzie osobnym projektem w biznesowej stacji Polsatu. Według szefa Polsatu, nowy kanał rentowność ma osiągnąć po trzech, czterech latach."
train,"Pomnik Ferdynanda Wspaniałego odsłonięty został przed Galerią Łódzką

Pomnik słynnego psa w garniturze, który znany jest z książek dla dzieci autorstwa urodzonego w Łodzi Ludwika Jerzego Kerna (ale spopularyzowany serialem Ferdynand Wspaniały w telewizyjnej „wieczorynce” nakręconym przez łódzkie studio filmów rysunkowych Se-Ma-For) został odsłonięty przed Galerią Łódzką u zbiegu ulic H. Sienkiewicza i al. marsz. J. Piłsudskiego. To jeden z 9 pomników na szlaku „Bajkowa Łódź”, zaplanowano ich 17.

Ferdynand Wspaniały ma 164 cm wysokości, postać człowieka, choć psi łeb, jest ubrany w elegancki garnitur, na głowie ma melonik, wspiera się na parasolu. Autorami rzeźby z pokrytego patyną brązu są Magdalena Walczak i Marcin Mielczarek.

W uroczystości odsłonięcia wziął udział Krzysztof Kern, syn Ludwika Jerzego Kerna (autora wydanej w 1963 roku książki o Ferdynandzie Wspaniałym), z ll-letnimi prawnuczkami autora: Lyanne i Noelia, asystował też tłum przedszkolaków z Księżego Młyna.
Krzysztof Kern mówił, że jego urodzony w Łodzi ojciec zawsze pamiętał o Łodzi, czuł się związany z miastem. Gdy zaczynał mówić o Łodzi, to była niekończąca się historia...

Książki o Ferdynandzie Wspaniałym (""Ferdynand Wspaniały"" i „""Zbudź się, Ferdynandzie""”) przetłumaczono na kilkanaście języków, m.in. japoński, estoński, ormiański, hebrajski.

To pierwszy pomnik sfinansowany przez prywatnego inwestora - Galeria Łódzka tak postanowiła, bo... jest ubrany w elegancki garnitur, co pasuje do profilu Galerii. „Wybraliśmy Ferdynanda, bo to niezwykle elegancki pies. Marzył o garniturze. Gdyby żył, na pewno wpadłby do nas na zakupy” - żartowała Beata Stefańska, dyrektorka Galerii.

Szlak „Bajkowa Łódź” tworzą dotychczas pomniki: misia Uszatka (przy ul. Piotrkowskiej 87), kotów Filemona i Bonifacego (pl. Zwycięstwa l), wróbelka Ćwirka (niedaleko, przed palmiarnią), Maurycego i Hawranka (przed ZOO), pingwina Pik-Poka (przed kąpieliskiem „Fala”), 3 misiów (przed Skansenem Łódzkiej Architektury Drewnianej przy Centralnym Muzeum Włókiennictwa przy ul. Piotrkowskiej), Plastusia (park im. H. Sienkiewicza), Piotrka i jego psa - bohaterów Zaczarowanego Ołówka (przed Łódzkim Domem Kultury). Następne rzeźby najprawdopodobniej to m.in. Colargol (w Manufakturze?) i Parauszek i przyjaciele."
train,"2005-07-06: Słowacja: opozycja nie zdołała odwołać premiera Dzurindy

Zgodnie z oczekiwaniami, premier Słowacji Mikuláš Dzurinda, nie został dzisiaj odwołany ze swojego stanowiska. Wniosek o wotum nieufności złożyła parlamentarna opozycja.

Za dymisją Dzurindy głosowało 60 ze 150 parlamentarzystów, jednak do odwołania premiera i koalicyjnego rządu wymaganych było 76 głosów. Ze 122 obecnych deputowanych, 61 głosowało przeciwko dymisji a jeden wstrzymał się od głosu. Bardzo istotne dla premiera było stanowisko niezrzeszonych deputowanych.

Głosowanie nad wotum nieufności zostało zainicjowane przez socjaldemokratyczną partię Smer, najsilniejszą partią opozycyjną, której liderzy krytykują głównie reformy wprowadzane przez rząd. Propozycja Smer'u została poparta przez partię byłego premiera Vladimíra Mečiara - ""Ľudová strana - Hnutie za demokratické Slovensko"" (LS-HZDS), Komunistyczną Partię Słowacji oraz ""Slobodné fórum""."
train,"2009-08-03: Fundacja GAJUSZ: Nowe logotypy i nowa strona

Stworzenie nowej strony internetowej dla Fundacji GAJUSZ, Hospicjum Domowego dla Dzieci Ziemi Łódzkiej, Hospicjum Stacjonarnego i Pracowni Pediatrycznej Opieki Paliatywnej było dla jej twórców dużym wyzwaniem. Od początku pracy nad tym projektem starali opierać się na podstawowych założeniach, które miały sprawić, iż strona gajusz.org.pl będzie lepsza. 

System.

Było oczywiste, że trzeba skorzystać z rozwiązania systemowego. Działania Fundacji obejmowały i obejmują coraz większe obszary aktywności. Żeby informować świat na bieżąco o tym, co robi Fundacja GAJUSZ musiał powstać system o charakterze serwisu. Największym wyzwaniem był kompromis pomiędzy wyglądem i funkcjonalnością. Pomiędzy zwykłym serwisem a piękną prezentacją działalności charytatywnej.

Design.

Nowa strona to między innymi nowy wygląd. Twórcy pozostali przy dobrze znanych Państwu kolorach, niebieskim dla Fundacji GAJUSZ oraz pomarańczowym dla Hospicjum Domowego dla Dzieci Ziemi Łódzkiej. Pomalowali na oliwkowo planowane Hospicjum Stacjonarne dla Osieroconych Dzieci, zaś Pracownię Pediatrycznej Opieki Paliatywnej na czereśniowo. 

Prostota.

Nowa strona miała być piękna w swojej prostocie. Sprzyja temu podział strony na wyraźne pola, o zdefiniowanych funkcjach, stonowane barwy, przejrzysty, duży tekst.
Przestrzeń.

Dzięki nowej konstrukcji strony będzie więcej miejsca, by prezentować materiały multimedialne oraz efektywniej promować tych, którzy nam pomagają.
Funkcjonalność.

Podczas wciąż trwających prac twórcy starają się znaleźć kompromis miedzy funkcjonalnością i użytecznością oraz wyglądem strony. Zrezygnowali z intro oraz wabiących animacji flashowych jak i innych wizualnych zabiegów. 

Dynamika.

Jednym z podstawowych założeń jest, żeby nowa strona była organizmem żywym, logicznym narzędziem komunikacji z odbiorcami i darczyńcami.
Modernizowana jest taksonomia nowej witryny, testowana logistyka przepływu informacji. Planowany jest nowy, popularny w Internecie, kanał płatności. Rozbudujemy również sferę GAJUSZ Web 2.0. 
Interakcja.

Web 2.0 to określenie serwisów internetowych, gdzie to użytkownicy gromadzą własne treści. Web 2.0 to m.in. Facebook, Nasza-Klasa, YouTube czy Vimeo. Wszędzie tam jest Fundacja GAJUSZ.
Nowa strona internetowa będzie generowała strumienie informacji w postaci RSS. 
Specjalnie z myślą o dziennikarzach uruchomiono Biuro prasowe. Ma ono służyć, jako źródło referencyjnych informacji dla prasy, radia, telewizji i innych mediów elektronicznych. Oprócz publikowanych materiałów tekstowych, zainteresowani znajdą tu także inne niezbędne pliki multimedialne.
Twórcy nowej strony.

Iza Kuzyszyn (producent strony gajusz.org.pl, projektant, grafik, web designer) 
Zajmuje się m.in. projektowaniem uniwersalnym (dla wszystkich grup odbiorców), projektantowaniem grafiki, a najchętniej pracuje w obszarze komunikacji wizualnej. Współpracuje z Fundacją od 2007 roku, tworząc materiały graficzne w dziale PR Fundacji. Stworzyła również projekty graficzne dla zaprzyjaźnionych z nami organizacji: www.ariari.info, www.gayush.am. 

Grzegorz Filip Nowicki (producent strony gajusz.org.pl, webmaster) 
Absolwent Wydziału Lekarskiego Uniwersytetu Medycznego w Łodzi. W Fundacji i Hospicjum od czterech lat, jako wolontariusz jednego z naszych podopiecznych. Jest również webmasterem dotychczasowej strony internetowej Fundacji i Hospicjum. Od lat fascynuje go Internet, przeszukuje sieć w poszukiwaniu nowych rozwiązań, motywuje do innego myślenia o naszej stronie www, to dzięki niemu zaczęliśmy poważnie myśleć o modernizacji witryny. 

Marcin Adamczewski (web developer) 
Absolwent Wydziału Informatyki Politechniki Gdańskiej. 

=Nowe logotypy=

Wraz z nową stroną internetową zaprezentowane zostały cztery, zsynchronizowane logotypy, tak by razem tworzyły rodzinę organizmów, których źródłem jest Fundacja GAJUSZ.
Wszystkie łączy jednolita czcionka zastosowana w nazwie oraz swoista i prosta kompozycja znaków. Odróżniają się głównym elementem, dla każdego z tych tworów, symbolicznym.

Spojrzenie dziecięcych oczu Fundacji GAJUSZ pojawiło się ponad 11 lat temu. Przyniósł je, zaprzyjaźniony z Fundacją fotograf, Tymoteusz Lekler. Spojrzenie dziecka nie kłamie. Wiemy, że chore dzieci nie chcą być same.

Hospicyjne skrzydła powstały w 2006 roku. Narysowała je dla Fundacji Anna Wojtunik. Są symbolem opieki, którą zespół otacza najbardziej chore dzieci i ich rodziny. 
Domek był jedynym symbolem, jaki mógł się pojawić w związku z planowanym przez nas na 2010 rok otwarciem Hospicjum Stacjonarnego dla Osieroconych Dzieci. 

Pediatryczna Opieka Paliatywna jest wielospecjalistyczną, kompleksową opieką nad dzieckiem nieuleczalnie chorym oraz jego najbliższym otoczeniem. Definicja ta stała się inspiracją do stworzenia logotypu Pracowni. 
Wielopłaszczyznowość. Dziecko pozostaje w centrum uwagi rodziny, całego zespołu medycznego na codziennych odprawach medycznych - lekarza prowadzącego, pielęgniarki, psychologa, wolontariusza... Każdy z tych filarów opieki paliatywnej jest równie ważny w tak trudnym czasie, jakim jest nieuleczalna choroba. Równie ważny, ale nie znaczy to, że dziecko i jego otoczenie potrzebuje korzystać w równym stopniu ze wszystkich tych elementów. Trzeba umieć słuchać dzieci. One potrafią mówić o swoich potrzebach. W stworzonym przez nas symbolu pojawia się też skojarzenie z amfiteatrem i dalej z theatrum anatomicum, Lekcją anatomii doktora Tulpa Rembrandta... Każdy lekarz pamięta pierwszą, trudną lekcję medycyny, żaden nie zapomni ostatniego dnia życia swojego pacjenta."
train,"2007-12-04: Andrzej Pogorzelski zastępcą wiceprokuratora generalnego

Były szef warszawskiej prokuratury okręgowej Andrzej Pogorzelski zastąpi Jerzego Engelkinga na stanowisku zastępcy prokuratora generalnego.

Jak dowiedziała się PAP, w piątek minister sprawiedliwości Zbigniew Ćwiąkalski miał zwrócić się do premiera Donalda Tuska z prośbą o odwołanie Engelkinga i powołanie Pogorzelskiego na jego miejsce. Według ""Newsweeka"", prokurator krajowy Marek Staszak potwierdził już doniesienia PAP.

Obecny zastępca prokuratora nie cieszy się zaufaniem swojego zwierzchnika. Gazeta Prawna podała, że ""Ćwiąkalski miał liczyć na to, że Engelking odejdzie sam. Już po objęciu urzędu podkreślał, że stracił zaufanie do prokuratora, przypominając multimedialną konferencję prasową, w trakcie której Engelking udowadniał, że były szef MSWiA Janusz Kaczmarek spotkał się w hotelu Marriott z biznesmenem Ryszardem Krauze"".

Sprawą Engelkinga zajęła się Prokuratura Okręgowa Warszawa-Praga. Ma ona zbadać czy naruszył on ustawę o ochronie danych osobowych, gdy na wspomnianym spotkaniu ujawnił podsłuchy rozmów Kaczmarka, byłego szefa policji Konrada Kornatowskiego i Jaromira Netzla."
train,"2008-06-18: Profensiva przygotuje kampanię promocyjną Amnesty International

Agencja reklamowa Profensiva z Trójmiasta wsparła działania Amnesty International Polska. Zespół kreatywny przygotował projekty koszulek, które wykorzystywane będą podczas realizacji programu fundraisingowego.

Przez kilka miesięcy w pięciu największych miastach Polski, wolontariusze AI, zbierają fundusze na działalność stowarzyszenia i zachęcają do członkostwa.

W tym roku, motywem przewodnim akcji jest łamanie praw człowieka w Chinach w kontekście tegorocznej Olimpiady.

Zaprojektowane koszulki prezentują czarne, schematyczne sylwetki ludzkie. Na przodzie widzimy sportowca i nazwę danej dziedziny sportowej. Tył przedstawia tę samą sylwetkę w zupełnie innym kontekście - zetknięcia z brutalnym aparatem władzy. W ten sposób np. bokser staje się oprawcą bezbronnego mężczyzny, a gimnastyczka ma przytkniętą do głowy lufę karabinu."
train,"2008-03-12: Wystawa pt. Europejski Bałtyk: ekologiczny i polityczny aspekt budowy Gazociągu Północnego

W siedzibie Parlamentu Europejskiego otwarta została wystawa fotografii pt. Europejski Bałtyk. Jej celem jest przedstawienie ekologicznego i politycznego aspektu budowy Gazociągu Północnego.

W ocenie organizatorki wystawy, eurodeputowanej PiS Hanny Foltyn-Kubickiej, Morze Bałtyckie jest praktycznie w całości wewnętrznym akwenem Unii Europejskiej i z tego faktu wynika odpowiedzialność UE za jego bezpieczeństwo. Uważa ona, że to przede wszystkim w tym wymiarze należy rozpatrywać plan budowy Gazociągu Północnego.

Wystawa przedstawia kolorowe fotografie ilustrujące zagrożenia płynące z budowy rurociągu na dnie Bałtyku oraz zdjęcia obrazujące polityczny kontekst projektu. W trakcie wystawy pokazany będzie również film autorstwa Georgija Pasko, przedstawiający metody budowy gazociągu, z których będzie korzystał główny inwestor projektu - rosyjski koncern Gazprom.

Eurodeputowana Foltyn-Kubicka, poprzez organizację ekspozycji chce wzmocnić świadomość Europejczyków w tym temacie i zwrócić uwagę na rolę Morze Bałtyckiego w Europie. Jak donoszą media, strasburska wystawa wzbudziła zainteresowanie."
train,"2007-09-22: Tusk: „Za polskie drogi odpowiadają ofermy”

Donald Tusk na sobotniej konwencji PO w Łodzi podkreślił, że chce mówić o drogach, w sensie dosłownym i przenośni. ""Za polskie drogi odpowiadają ofermy, których nieudolność znaczona jest tragediami setek polskich rodzin"" - powiedział.

Tusk stwierdził, że Polacy na swej drodze trafiają na fałszywych przewodników. Jego zdaniem tak się stało w ostatnich dwóch latach. ""Nie ma w Europie drugiego takiego państwa gdzie pobocza dróg przypominają cmentarze"" - mówił Tusk.

Lider PO skrytykował także ministra transportu Jerzego Polaczka: ""500 metrów autostrad oddanych do użytku w ciągu ostatnich dwóch lat to jego i PiS arcydzieło"".

W swoim wystąpieniu Tusk nawiązał również do spotu wyborczego PiS pokazującego zakorkowaną Warszawę za rządów Hanny Gronkiewicz-Waltz. ""Jak się buduje drogi, to są korki, ale nie giną w nich ludzie bezsensowną śmiercią"" - podkreślał szef PO."
train,"Irek Dudek odebrał w Memphis nagrodę Keeping The Blues Alive 2012 dla Rawa Blues Festival

W trakcie finału International Blues Challenge w Memphis, w słynnej dzielnicy Beale Street District, wręczono Keeping The Blues Alive 2012 - nagrody dla najbardziej zasłużonych osób i organizacji propagujących bluesa na świecie. Na scenie, wśród nagrodzonych pojawił się również Irek Dudek, odbierając statuetkę w kategorii Festiwal Międzynarodowy.

W sobotę, 4 lutego zakończyły się zmagania w ramach International Blues Challenge, podczas którego ponad 200 zespołów bluesowych z całego świata walczyło o laury tego największego plebiscytu bluesowego na świecie. Wśród muzyków którzy zaprezentowali się podczas koncertów była również polska reprezentacja - Kajetan Drozd & Piotr Rożankowski.

Podczas finałowego wieczoru czterodniowej imprezy wręczono statuetki Keeping The Blues Alive. W tym roku nagrodą, której głównym celem jest uhonorowanie osób i organizacji mających istotny wpływ na muzykę bluesową i jej propagowanie, został wyróżniony polski Rawa Blues Festival, który od 31 lat odbywa się w Katowicach. Nagrodę odbierał muzyk, a zarazem założyciel i dyrektor festiwalu, Irek Dudek, który został również zaproszony do zaszczytnego jury International Blues Challenge.

Grono nagrodzonych jest szczególne, oprócz Dudka na scenie pojawili się inni nagrodzeni, m.in. Keith Richards, nagrodzony w kategorii literatura za autobiografię pt. “Life”, a także Aigars Lapsa - litewski fotograf, który był również akredytowany podczas zeszłorocznej Rawa Blues Festival.

W zeszłym roku nagrodą Keeping The Blues Alive został uhonorowany polski kwartalnik “Twój Blues”.

Rawa Blues Festival to najstarszy festiwal bluesowy w Polsce, jeden z najbardziej uznanych w Europie i największy na świecie odbywający się pod dachem. Festiwal, który odbywa się w Katowicach od 1981 roku, ma szczególny wkład w polską scenę bluesową. Szczegóły na temat festiwalu można znaleźć w oficjalnym serwisie www.rawablues.com."
train,"2008-06-03: Wahadłowiec Discovery wyruszył na misję STS-124

Wahadłowiec kosmiczny ""Discovery"" z powodzeniem wystartował z Kennedy Space Center na Florydzie, rozpoczynając misję STS-124. Zadaniem ""Discovery"" jest dostarczenie głównego modułu ciśnieniowego Japońskiego Modułu Eksperymentalnego do Międzynarodowej Stacji Kosmicznej. Oderwanie się od Ziemi nastąpiło o 21:02:12 GMT 31 maja, z wejściem do początkowej pod orbitalnej trajektorii trwało około ósiem i pół minuty. Wejście na orbitę nastąpiło wkrótce po tym.

To trzecia misja wahadłowca w 2008 roku. STS-124 jest drugą, z trzech misji montujących Japoński Moduł Ekperymentalny, znanych także jako Kibo. Moduł JEM (JEM PM or JPM) jest największym modułem laboratoryjnym na Międzynarodowej Stacji Kosmicznej, i jednym z największych ładunków wyniesionych kiedykolwiek przez wahadłowiec w przestrzeń kosmiczną. Podczas misji wyniesiony zostanie także JEMRMS - robotyczny manipulator z osprzętem, który przymocowany będzie do portu na module PM. Misja potrwa prawdopodobnie 14 dni, jednak, w razie konieczności może zostać przedłużona o 2 dni. Planowane są także trzy spacery w przestrzeni kosmicznej.

Załoga STS-124 liczy siedmiu astronautów; Dowódcą misji jest Mark E. Kelly, pilotem Kenneth Ham, specjalistami Karen L. Nyberg, Ronald J. Garan, Michael E. Fossum i Akihiko Hoshide, oraz Expedition 17 członkiem załogi Gregory Chamitoff. Wszyscy członkowie załogi są Amerykanami, wyłączając Hoshide, który jest Japończykiem. Astronauci zostaną obudzeni o 11:30 GMT w dzień startu, i rozpoczną przygotowania do lotu. To pierwszy lot kosmiczny dla Ham, Nyber, Garan, Hoshide i Chamitoff, druga dla Fossum, i trzecia dla Kelly. Start pokryje się z urodzinami ojca Marka Kelly.

Przygotowania do startu trwały kilka miesięcy. Zewnętrzne zbiorniki z paliwem przybyły do Centrum Lotów już w marcu. Kolejne testy w komorze testowej były przeprowadzone z dwoma rakietami nośnymi, które zostaną umieszczone na moblilnej platformie startowej. Discovery został przetransportowany z Orbiter Processing Facility do Vehicle Assembly Building gdzie połączy się z zewnętrznymi zbiornikami i rakietami.

Moduł ciśnieniowy przybył do Kennedy Space Center w maju 2003 roku na statku. Montowanie Kibo odbyło się w Space Station Processing Facility, jednym z budynków KSC. Testy interfejsu elektrycznego przeprowadzono w sierpniu 2003 roku z udziałem węzła Harmony. Pod koniec kwietnia 2008 roku moduł został umieszczony w zbiorniku transportowym i przetransportowany na płytę startową. Ładunek przybył tydzień przed wahadłowcem. Kiedy Discovery został dowieziony moduł został załadowany do ładowni statku. Z powodu rozmiaru pakunku, w pomieszczeniach ""Discovery"" zabrakło miejsca dla Orbiter Boom Sensor System (OBSS), urządzenia używanego głównie do sprawdzania powłoki cieplnej wahadłowca. Z tego powodu ""Endeavour"" zostawił OBSS na Międzynarodowej Stacji Kosmicznej podczas ostatniej misji STS-123.

Przygotowanie paliwa ""Discovery"" w zbiornikach zewnętrznych rozpoczęło się o 11:50 GMT. O 12:50 potwierdzono, że wstępne testy czujników Engine Cutoff (ECO) w zbiornikach zewnętrznych zakończyły się powodzeniem. Awaria czujników ECO była przyczyną większości opóźnień dotychczasowych prób startu, i STS-124 jest pierwszą misją z użyciem zmodyfikowanego paliwa, którego zadaniem będzie eliminacja takich błędów. W czasie kiedy rozpoczęto tankowanie synoptyk prognozował szansę akceptowalnych warunków pogodowych na czas startu wahadłowca w okolicach 80 procent. Tankowanie było skończone i uzupełnianie kriogenicznego paliwa rakietowego rozpoczęło się o 15:36. Oprócz modyfikacji sensorów ECO, była to pierwsza misja z użyciem fabrycznych zbiorników zewnętrznych po katastrofie promu ""Columbia"" w 2003 roku.

Odliczanie na terminalu wznowiono po godzinie 17:07 GMT. Załoga wyszła z Operations and Checkout Building w Kennedy Space Center około 17:12. Autobus, nazywany także ""astrovanem"" zawiózł ich na płytę startową. Przybyli tam o 17:31 i o 17:38 rozpoczęli wchodzenie na pokład Discovery. Pierwszy na pokład wszedł Mark Kelly, dowódca misji. O 17:42 wszedł Chamitof, Ham o 17:52, Fossum o 17:55, Nyberg o 18:08 i Hoshide o 18:11.
Ron Garan był ostatni na pokładzie o 18:21. Technicy płytowi pomogli dostać się astronautom na pokład wahadłowca. O 19:02 został zamknięty luk dostępu do wahadłowca, a dwie minuty zamknięto właz orbitera. Uszczelnianie luku zakończyło się o 19:54.

Zaplanowane dziesięciominutowe wstrzymanie odliczania na T-20 zaczęło się o 19:47 GMT (czasu lokalnego). Podczas wstrzymania ekipa techniczna umieściła zatyczki izolacyjne w otworach śrub włazu orbitera, zdjęła osłony ochronne i rozmontowała tzw. ""biały pokój"", składaną strukturę na końcu pomostu, który prowadzi do włazu wahadłowca. Odliczanie wznowiono o 19:57. Do tego czasu nie odnotowano żadnych problemów.

Ostatnie planowane wstrzymanie odliczania odbyło się na T-9 minut i trwało przez 45 minut i 12 sekund, rozpoczęło się o 20:08. Podczas tego wstrzymania kontrolerzy lotu ustawili dokładny czas startu na 21:02:12 GMT oraz ustalili, że okno startowe skończy się o 21:08:59 GMT. Odliczanie zostało wznowione o 20:53:12. Krótko przed końcem wstrzymania kierownik startu określił panujące warunki jako ""gorgeous day to launch"" (pol. ""wspaniały dzień do startu"") i życzył załodze ""good luck and Godspeed"" (pol. ""szczęście i niech Bóg będzie z wami""). Mark Kelly podziękował mu i odpowiedział ""whilst we tend to live for today, Discovery, with Kibo, will certainly deliver hope for tomorrow"" (pol. ""podczas gdy skłaniamy się by żyć chwilą, Discovery i Kibo z pewnością dostarczają nadzieję na przyszłość""). Odliczanie wznowiono wg planu i automatyczny system ""Ground Launch Sequencer"" (pol. ""naziemny sekwencjoner startu"") został uruchomiony.

Kiedy dano zgodę na odłączenie ramienia dostępowego do wahadłowca, siedem minut przed startem, dyrektor testowy orbitera życzył załodze ""szczęścia w dostarczeniu JEM do Międzynarodowej Stacji Kosmicznej"". Cztery minuty przed startem, rozpoczyna się gazowe czyszczenie silników, oraz test sprawności powierzchni sterujących.

Zbiornik z ciekłym wodorem zostaje uszczelniony krótko po minucie T-3, po czym ramię doprowadzające paliwo zostaje odsunięte. Dwie minuty przed starem, załoga dostaje instrukcję zamknięcia osłon na hełmach i rozpoczęcie podawania tlenu do kombinezonów. Zbiornik z ciekłym tlenem zostaje uszczelniony. W sekundzie T-50 wahadłowiec zostaje przełączony na zasilanie wewnętrzne, komputer pokładowy wahadłowca przejmuje controlę w sekundzie T-31 odliczania.

Start rozpoczął się zgodnie z planem o 21:02:12 GMT. Zbiorniki z paliwem stałym odłączyły się w 120 sekundzie lotu, a około osiem i pół minuty po starcie główne silniki (SSMEs) zatrzymały się, i zewnętrzny zbiornik został opróżniony. W tym momencie ""Discovery"" był na suborbitalnej trajektorii 65km x 217km x 51.6°. Wejście na orbitę nastąpiło trzydzieści minut później, wraz z odpaleniem silników OMS statku Discovery. Zapłon zaczął się o 21:39 GMT i skończył o 21:42, trwając dwie minuty i czterdzieści cztery sekundy.

W czasie startu Międzynarodowa Stacja Kosmiczna znajdowała się nad Oceanem Atlantyckim, na południowy-wschód od Kanady. Po starcie wykryto usterkę w kopii elektrycznego systemu kontroli lewego włącznika silnika przegubu Cardana. Jako że była to kopia, kontroler lotu, że nie powinno mieć to efektu na misję. Usterka doprowadziła później do uszkodzenia obu przetworników w jednostce. Kiedy spytano o awarię włącznika, NASA Administrator Mike Griffin stwierdził, że w ""najgorszym przypadku to będzie ubytek nadmiaru, ale spokojnie można używać takiego systemu"". O 22:35 GMT drzwi luki bagażowej wahadłowca ""Discovery"" otworzyły się. O 23:09 załoga rozpoczęła operację orbitalną.

Start i odliczanie przebiegło płynnie i zostało opisane przez kierowniczkę do przygotowania i startu lotu ""Discovery"" , Stephanie Stilson, jako ""bardzo łagodny odlot"". Dowódca misji, Mark Kelly, zauważa, że podczas tego lotu było wyjątkowo mało problemów. Około czterech godzin przed startem, Stilson odkryła tylko 73 anomalie. Przed tym startem najmniejsza liczba odejść od normy zanotowana podczas odliczania to 76, dla STS-103.

Baza lotnicza Moron AFB w Hiszpanii miała być pierwszym transoceanicznym miejscem awaryjnego lądowania (TAL), w przypadku awarii silników, lub innych krytycznych błędów, które mogły wystąpić już na samym początku startu. Gdyby jednak z jakichś powodów nie można było w niej wylądować (eg. złe warunki atmosferyczne) baza w Istres, we Francji miała ją zastąpić. Pogoda na obu stacjach była dobra, jednak podczas startu nie nastąpiły żadne komplikacje, w związku z czym awaryjne lądowanie nie było wymagane.

To jest już 123 misja wahadłowca i 35 na którą wyrusza ""Discovery"". Kolejne misje są w trakcie planowania, włączając w to dwa ewentualne loty logistyczne, które mają nastąpić przed wycofaniem statku w 2010r. Discovery ma wziąć udział w aż trzech spośród tych misji. Kolejny lot zaplanowany jest na początek roku 2009, w misji STS-119, a następna misja, STS-125, będzie miała miejsce z udziałem wahadłowca ""Atlantis"". Jej celem będzie naprawa Teleskopu Hubble'a. Będzie to już czwarty załogowy i 27. lot kosmiczny w 2008r.

Na konferencji prasowej po starcie, NASA Administrator Mike Griffin stwierdził, że ""był to wielki dzień dla partnerstwa stacji kosmicznej"", i że Międzynarodowa Stacja Kosmiczna jest ""miejscem na orbicie, gdzie możemy uczyć się żyć i pracować w kosmosie"". Pogratulował JAXA startu Japońskiego Modułu Eksperymentalnego, mówiąc że ""Japończycy budują teraz laboratoria pierwszej klasy...które mogą wspomóc ludzkość w kosmosie"", i że ""z tym krokiem Japończycy pokazali sobie możliwość wykonywania eksploracji kosmosu na najwyższym poziomie"". Griffin powiedział także, że STS-124 jest ""istotnym krokiem"" w programie Stacji Kosmicznej. Zapytany przez dziennikarzy, jak czuje się po ostatnich sukcesach NASA, włączając start STS-124 i lądowanie Phoenixa na Marsie w ostatnią niedzielę, zażartował, że czuje się ""tak dobrze, dwie konferencje w tygodniu nie mogą tego zniszczyć"". Kiedy zapytano o trudność, tego co robi NASA, skomentował, że kontrolerzy lotów ""robią to wyglądającym łatwo"", lecz ""jest to dalekie od bycia łatwym, że mógłbym mówić do jutra, do godziny 6, i niemógłbym dotknąć jak trudne to jest""

Współpracownik administratora NASA do operacji kosmicznych Bill Gerstenmaier powiedział, że ""był to świetny dzień na start"" i opisał STS-124 jako ""całkiem ambitne przedsięwzięcie"". Gerstenmaier
NASA Associate Administrator for Space Operations said that it was ""a great day for the launch"", and described STS-124 as a ""pretty challenging mission"". Gerstenmair stwierdził, że podczas startu odpadło ze statku pięć odpadków gumy, ale NASA ""nie uważa, że to był duży problem, one wszystkie były 'spóźnione'"". Kiedy zapytano ich, co ma na myśli mówiąc 'spóźnione' wyjaśnił, że po 123 sekundach lotu, ""spadające odpadki gumy nie mogą nabrać wystarczającej prędkości, aby uderzyć w pojazd kosmiczny krążący po orbicie, a jeśli nawet go uderzą to po prostu się odbiją"". Powiedział również, że ""wszystko wygląda bardzo porządnie i bardzo dobrze"", i że NASA ""nie przejmuje się"" gumą, ""to nie jest dla nas problem"".

Launch Integration manager LeRoy Cain opisywał je jako ""nieskazitelne odliczanie i nieskazitelny start"". Powiedział, że STS-124 jest dla nas ""kamieniem milowym"", i zaczął tłumaczyć, że ""jest to dla nas najważniejsza misja jaką teraz mamy"". Ogłosił także ""Praca zbiorników paliwowych wygląd naprawdę dobrze"".

Kierownik startu, Mike Linebach, twierdzi iż był to ""Fantastyczny start"", który osiągnął najmniejszą liczbę niedociągnięć podczas odliczania, ze znanymi 74 problemami. Stephanie Stilson wcześniej twierdziła, że rekord to 76 błędów. Nie można jednoznacznie stwierdzić, czy STS-124 ustanowił nowy rekord, czy tylko remisuje z poprzednim. Linebach opisuje start jako ""wybitny"".

Keiji Tachikawa, prezes JAXA powiedział, że ""był zachwycony, gdy zobaczył, że wahadłowiec ""Discovery"" z powodzeniem wystartował"". Twierdzi, że moduł Kibo ""znacząco uwydatni możliwość prowadzenia eksperymentów na orbicie"", a eksperymenty prowadzone na stacji kosmicznej i w module Kibo będą prowadziły do ""polepszenia codziennego życia ludzi całej naszej planety"". Potwierdził również swoje ""dogłębną wdzięczność dla NASA i wszystkim internacjonalnym, oraz służącym ludziom organizacji"", które miały wkład w start tłumacząc, że ta misja ""była bardzo znacząca dla Japonii""."
train,"Czy dojdzie do aneksji Krymu?

Czy dojdzie do aneksji Krymu? Na Krymie trwa obecnie konflikt. Profesor Richard Pipes uważa że Rosja przyłączy do siebie Krym czyli Autonomiczną Republikę Krymu. ""Putin chce odłączyć Krym od Ukrainy i przyłączyć do Rosji, bo Krym dawniej był częścią Rosji"" .

Zajęcie Krymu to dla Moskwy plan minimum - ocenia Adam Eberhardt wiceszef Ośrodka Studiów Wschodnich.

Obecność wojsk rosyjskich i wydarzenia na Krymie odbiły się spadkami na rosyjskiej giełdzie. Indeks RTS spadł o 12% do poziomu 1115.06 pkt, osłabił się też rubel. Za dolara trzeba było już zapłacić 37 rubli, a euro kosztowało już 50 rubli. Konflikt na Krymie podbija też ceny ropy i złota. Baryłka ropy Brent kosztowała 111 $, a za uncję złota płacono 1350 dolarów.

11 marca Parlament Krymu przyjął deklarację niepodległości.

Wydaje się, że Krym jest już spisany na straty, pozostaje pytanie kto będzie następny? Tadeusz Cymański uważa że aneksja Krymu jest faktem, a Zachód sprzedał na naszych oczach Ukrainę. . Czy po niedzielnym referendum Moskwa przypieczętuje także aneksję części terytorium Ukrainy Wschodniej?.
W kolejce już czekają kolejne cele."
train,"2009-08-19: „New Scientist”: Czy życie pochodzi z komet?

Naukowcy z NASA znaleźli w pyle komety jeden z aminokwasów – donosi brytyjski tygodnik ""New Scientist"".

NASA poinformowała o znalezieniu w przestrzeni kosmicznej składników niezbędnych do powstania życia. W próbkach pobranych z komety Wild 2 przez sondę Stardust odkryto glicynę czyli najprostszy z aminokwasów wchodzących w skład białek.

Odkrycie to potwierdza hipotezę, że podstawowe elementy życia na Ziemi przybyły z kosmosu dzięki kometom. Odkrycie wspiera teorię mówiącą, że niektóre ze składników koniecznych do pojawienia się życia powstały w kosmosie i zostały dostarczone na Ziemię przez meteoryty lub komety - powiedziała doktor Jamie Elsila z NASA Goddard Space Flight Center.

O odkryciu dr Elsila poinformowała podczas konferencji American Chemical Society w Waszyngtonie.

Jak pisze prestiżowy ""New Scientist"", aminokwasy są kluczowe w procesie powstawania życia. Wchodzą bowiem w skład białek wszystkich organizmów żywych. Białka to jedne z najważniejszych składowych w żywych organizmach - wykorzystywane są jako elementy strukturalne oraz jako enzymy regulujące reakcje chemiczne.

Na komecie Wild 2 odnaleziono aminokwas glicynę.

Aminokwasy są podstawowymi jednostkami budulcowymi peptydów i białek. Jedna z hipotez powstania życia na Ziemi mówi, iż komety bombardowały miliardy lat temu naszą planetę.

Wyniki badań przeprowadzono dzięki misji sondy Stardust.

Sonda Stardust dotarła do komety Wild 2 i po raz pierwszy w historii powróciła na Ziemię z próbkami materii kometarnej oraz pyłu międzyplanetarnego. W próbkach pobranych z komety Wild 2 przez sondę Stardust o odkryto glicynę.

Sonda Stardust przeszła przez ogon komety Wild 2 w styczniu 2004 roku. Sonda przeszła przez gęstą otoczkę pyłu i gazu wokół lodowatego jądra komety. Urządzenie wykorzystało aerożel do zebrania próbek gazu i pyłu tworzącego warkocz komety. Specjalny moduł zawierający pułapkę wypełnioną aerożelem delikatnie wychwycił i uwięził cząstki gazu i pyłu komety do badań na Ziemi. Moduł został następnie w kapsule, która odłączyła się od sondy. Dwa lata później, 15 stycznia 2006 roku próbki zostały dostarczone na Ziemię. Od tamtej pory są przedmiotem badań, które mają odpowiedzieć na pytania dotyczące formowania się komet i historii powstania Układu Słonecznego.

Naukowcom z NASA dwa lata zajęło testowanie i ulepszanie sprzętu tak, aby można było zbadać mikroskopijnej ilości zachowanych próbek.

Glicynę odkryto w nich już wcześniej, jednak nie było pewności, czy próbki te nie zostały zanieczyszczone na Ziemi. Obawiano się, że dostała się ona na pokład sony Stardust w czasie jej budowy. Dopiero najnowsze badania, podczas których wykonano analizy izotopów, wykazały, że aminokwas nie pochodzi z Ziemi. Okazało się bowiem, że znaleziona glicyna zawiera więcej izotopu węgla C niż glicyna pochodzenia ziemskiego.

Przed miliardami lat, gdy oceany i atmosfera ziemska dopiero się tworzyły, zderzenia z meteorytami i kometami były bardzo częste. Na meteorytach naukowcy już dawno odkrywali ślady aminokwasów. Nie było jednak pewności co do ich kosmicznego pochodzenia. Badacze z Uniwersytetu Kalifornijskiego w Berkeley udowodnili już w 2001 roku, że taką katastrofę były w stanie przetrwać cząsteczki organiczne, które mogły dać początek życiu na Ziemi.

Astrobiolog z Cardiff University, Chandra Wickramasinghe i jego zespół poinformowali, że z ich wyliczeń wynika, iż życie pochodzi z wnętrza komet, a nie powstało na Ziemi. Naukowcy przeprowadzili kalkulacje i stwierdzili, iż prawdopodobieństwo powstania życia w kometach jest kwadrylion (10) razy większe, niż powstanie go na naszej planecie.

Komety i ich gorące, wypełnione wodą wnętrze jest miejscem, gdzie organiczne molekuły dały początek życiu. Zaistnienie takiego procesu jest bardziej prawdopodobne we wnętrzu komety, niż w jakimś zbiorniku wodnym na Ziemi – mówi Wickramasinghe.

Większość naukowców zgadza się z tezą, że komety mogły przynieść na Ziemię wodę i materiał organiczny. Jednak niektórzy krytykują Wickramasinghe mówiąc, że jego stwierdzenia są czystymi spekulacjami, które nie zostały poparte dowodami.

Przekonamy się za pięć lat, w 2014 roku gdy sonda Rosetta dogoni kometę 67P/Czuriumow-Gierasimienko i spróbuje po raz pierwszy w historii umieścić lądownik ""Philae"" na powierzchni jej lodowego jądra. Sonda w sierpniu 2014 wejdzie na orbitę wokół komety aby w listopadzie 2014 po ponad 10 latach podróży mogło nastąpić lądowanie specjalnego pojazdu nazwanego Philae z aparaturą badawczą. Odłączony od Rosetty lądownik Philae wyląduje na jądrze komety, a sama sonda będzie krążyła w odległości 2 kilometrów od niej. Lądownik Philae zbada jądro komety Czuriumowa-Gierasimienki."
train,"2006-05-01: Biskupi o Radiu Maryja, Der Spiegel o ojcu dyrektorze

Der Spiegel: ""ojciec Rydzyk to kaznodzieja nienawiści"".

Niemiecki tygodnik Der Spiegel w artykule: """"Sutanna i satelita"""" zarzucił Tadeuszowi Rydzykowi """"szczucie przeciwko Żydom"""" i nazwał go """"kaznodzieją nienawiści"""". Tygodnik pisze też, że papież Benedykt XVI chce ograniczyć działalność ""podżegacza"".

Konferencja Episkopatu Polski.

We wtorek w Częstochowie odbędzie się konferencja episkopatu Polski. Tematami obrad biskupów będzie sprawa radia Maryja oraz zagadnienie duszpasterstwa wśród emigracji.

Nie będą to obrady konferencji plenarnej, ale Rady Stałej poszerzonej o biskupów ordynariuszy diecezjalnych.

Hierarchowie dokonają podsumowania prac Zespołu Duszpasterskiej Troski o Radio Maryja oraz przeprowadzą dyskusję na temat tej rozgłośni. Natomiast zespół zaprezentuje wnioski z dotychczasowych prac. Według ks. Klocha, rzecznika episkopatu, będzie to pierwszy i najważniejszy punkt obrad biskupów na Jasnej Górze. 

J. Kaczyński stoim murem za Radiem Maryja.

Na ten temat wypowiedział się prezes PiSu - ""Atak mediów na Radio Maryja i ojca Tadeusza Rydzyka jest atakiem przeciwko naprawie Rzeczypospolitej"". ""Wolność mediów nie polega na tym, że jest jakaś grupa, która wyznacza, co wolno, a czego nie wolno powiedzieć i prowadzi kampanię zmierzającą do tego, żeby te ośrodki, które mówią co innego były likwidowane i żeby ci ludzie, którzy mówią co innego byli eliminowani z mediów. Mówię tutaj o sprawie Radia Maryja i sprawie ojca Rydzyka"" - wyjaśniał na konferencji prasowej w Gdyni."
train,"2005-05-23: Klęska SPD w wyborach w Nadrenii Północnej-Westfalii

Kanclerz Niemiec Gerhard Schröder zapowiedział przyspieszone wybory do niemieckiej izby niższej - Bundestagu, po tym jak jego partia Socjaldemokratyczna Partia Niemiec przegrała wybory w landzie Nadrenia Północna-Westfalia. SPD zdobyła niewiele ponad 37% głosów, natomiast opozycyjna w parlamencie Unia Chrześcijańsko-Demokratyczna blisko 45%.

Kanclerz uznał, że reformy czerwono-zielonego rządu potrzebują poparcia narodu niemieckiego, dlatego zwróci się on do prezydenta o wykorzystanie swoich uprawnień zapisanych w konstytucji i rozpisze przyspieszone wybory dp Bundestagu na jesień 2005 roku.

30 maja 2005 roku partie CDU i CSU na specjalnym kongresie mają wybrać wspólnego kandydata na kanclerza w zbliżających się wyborach. Najprawdopodobniej zostanie nim Angela Merkel - przewodnicząca parti CDU."
train,"2009-07-03: Helmand: na polu walk poległ Amerykanin oraz dwoje Brytyjczków

Podczas pierwszego dnia operacji Khanjar (Cios miecza) zginął amerykański żołnierz, a kilku zostało rannych. Z kolei w równoległych walkach Operacji Pazur Pantery zginęło już dwóch Brytyjczyków.

Wczoraj nad ranem czasu afgańskiego 4 tys. marines dokonało desant ze śmigłowców w dolinie rzeki Helmand. Amerykanie podczas pierwszego dnia zmagań nie napotkali szczególnie silnego oporu ze stron rebeliantów, mimo to zginął już jeden Amerykanin. Z kolei talibowie zapowiadają, że dowal rzucą tysiące bojowników.

W prowincji Helmand trwa równoległa operacja pod kryptonimem Pazur Pantery zainicjowana 20 czerwca prowadzona przez garnizon 350 żołnierzy z batalionu Black Watch, Pierwsze dwie ofiary alianckie tej operacji zginęły 1 lipca w wybuchu miny-pułapki (IED). W operacji toczonej w rejonie Babadżi na północ od Laszkar Gah zginął m. in. pułkownik Rupert Thorneloe' - najwyższej rangi brytyjski żołnierz zabity w czasie walk od czasu wojny o Falklandy w 1982 r.

Amerykański nalot w Waziristanie.

Oprócz zaciętych walk w Waziristanie dziś w nocy bezzałogowy samolot USA ostrzelał kryjówki talibów w pakistańskim Waziristanie w wyniku czego zginęło 10 talibów.

Nad górskim Waziristanem cały czas latają amerykańskie nieuzbrojone bezzałogowe samoloty zwiadowcze, które zbierają informacje nt. kryjówek talibskich. Gdy zostaje wykryty taki obiekt do boju wysyłano uzbrojone maszyny, które bombardują cele talibskie.

30 czerwca talibowie ogłosili zerwanie układu rozejmowego podpisanego 21 maja 2007, który de facto był już wcześniej zamrożony. Radykałowie islamscy powiedzieli, że jest to odpowiedź na nieustające naloty w Waziristanie. Wówczas Pakistan zobowiązał się do stopniowego wycofywania wojsk z północno-zachodnich rejonów Pakistanu. Z kolei talibowie i plemiona z nimi powiązane musiały zamknąć obozy szkoleniowe rebeliantów, a także nie wpuszczanie do Pakistanu zagranicznych bojowników i zaprzestanie ataków terrorystycznych."
train,"Pierwszy dzień Bożego Narodzenia: trzy katastrofy lotnicze

W pierwszy dzień Bożego Narodzenia 2012 roku wydarzyły się w świecie trzy katastrofy lotnicze: rano cywilny samolot rozbił się w Mjanmie (d. Birma), a wieczorem wojskowy - w Kazachstanie. Trzecia katastrofa - śmigłowca - miała miejsce w Ukrainie.

W Mjanmie, kilka kilometrów przed lotniskiem w Heho samolot cywilny typu Fokker-100 linii Air Bagan rozbił się ok. godziny 9:00 rano czasu lokalnego podczas awaryjnego lądowania na drodze, potrącając jadących drogą na motocyklach mężczyzn, z których jeden zmarł. Zginął także 11-letni pasażer samolotu; pozostali pasażerowie (ponad 60 osób) uszli z życiem, ale jedenastu odniosło rany.

Wieczorem w Kazachstanie, ok. godz. 19:00 czasu miejscowego, wojskowy samolot An-72 wiozący dwudziestu oficerów służby granicznej Kazachstanu (wśród nich był dowódca tej służby, płk. Turganbek Stambekow) oraz siedmiu członków załogi rozbił się 20 km przed lotniskiem w Szymkencie, przy granicy z Uzbekistanem.

Trzeci wypadek miał miejsce w Obwodzie Kirowohradzkim na Ukrainie. W wypadku śmigłowca Mi-8 należącego do ministerstwa spraw wewnętrznych zginęło wszystkich pięć znajdujących się na pokładzie osób: trzech członków załogi i dwóch inżynierów."
train,"GPW zmienia system

15 kwietnia 2013 na warszawskiej Giełdzie Papierów Wartościowych ruszy nowy system giełdowy.

GPW po 13 latach zmienia system komputerowy. Do lamusa odchodzi działający od 17 listopada 2000 roku system WARSET a jego miejsce zajmie system UTP. Dzięki zmianie możliwe będzie składanie nowych typów zleceń m.in ważnych na jeden fixing, ważnych na zamknięcie, ważnych do czasu. Zwiększona zostanie przepustowość - możliwe będzie składanie 20 tys. zleceń na sekundę. Jednocześnie zmianie ulegnie harmonogram - sesja zostanie skrócona o pół godziny, do 17:05.

Prace nad wdrożeniem nowego systemu trwały 3 lata, mimo to na tydzień przed wdrożeniem gotowość przejścia na nowy system zgłosiło 52 z 57 członków giełdy (biur maklerskich). Według nieoficjalnych informacji wieczorem 12 kwietnia gotowi byli już wszyscy. Ogółem w operacji zmiany systemu uczestniczy 100 różnych firm - oprócz biur maklerskich również firmy inwestycyjne i producenci oprogramowania. W razie niepowodzenia wdrożenia nowego systemu możliwy jest powrót do systemu WARSET. W związku z przewidywanymi trudnościami dzień po wdrożeniu, 16 kwietnia nie będzie sesji giełdowej.

Z wprowadzeniem nowego systemu wiąże się nadzieja na zwiększenie aktywności inwestorów, a co za tym idzie obrotów i prowizji, które są podstawą przychodów GPW. W roku 2012 obroty spadły o 24 proc."
train,"2007-06-20: Czy Łyżwiński straci immunitet?

O pośle Stanisławie Łyżwińskim przez pewien czas media milczały po sprawie z Anetą Krawczyk i ""seksaferą"" w Samoobronie.

Istnieje jednak ewentualność, że nazwisko polityka znów będzie częściej gościć w gazetach, radiu i na ekranach telewizorów. Wg informacji podanych przez Polską Agencję Prasową, minister sprawiedliwości Zbigniew Ziobro zamierza pozbawić Łyżwińskiego immunitetu poselskiego.

Nie pozostaje jednocześnie przy samych chęciach - łódzka prokuratura otrzymała dzisiaj polecenie natychmiastowego skierowania wniosku o uchylenie immunitetu byłemu posłowi Samoobrony.

Jeżeli wniosek trafi do Sejmu, a tak się stanie, immunitet Łyżwińskiego będzie poważnie zagrożony."
train,"120. urodziny Juliana Tuwima obchodzono w Łodzi

13 i 14 września 2014 w Skansenie Łódzkiej Architektury Drewnianej zorganizowano obchody 120. urodzin Juliana Tuwima

13 września 1894 roku w Łodzi przy ul. J. Kilińskiego 46 (wówczas ul. Widzewska 44) urodził się Julian Tuwim jeden z polskich poetów, „Książę Poetów z ulicy Widzewskiej”, niezrównany autor wierszy dla dzieci i nostalgicznego poematu ""Kwiaty polskie""

Urodził się w zasymilowanej żydowskiej rodzinie, głęboko wrośniętej w polską kulturę. Dzieciństwo spędził w Łodzi i tu zdał maturę w Męskim Gimnazjum Rządowym. Studia rozpoczął na wydziale prawa i filozofii Uniwersytetu Warszawskiego, ale szybko wchłonęło go życie literackie stolicy i nigdy ich nie skończył. Debiutował w Łodzi wierszami drukowanymi w łódzkich gazetach (""„Nawet mizerne wiersze me/Łódź oceniła najpierwsza,/Bo jakiś Książek drukował mnie/Po dwie kopiejki od wiersza”."" Fragment wiersza ""Łódź"") i pisał teksty do łódzkich teatrzyków: Bi-Ba-Bo oraz teatrzyku Urania prowadzonego przez Teodora Junoda, ojca popularnego w Polsce przedwojennej aktora Eugeniusza Bodo. Debiutancki tomik poezji z 1918 r. „Czyhanie na Boga” wywołał burzę. Również później pisywał wiersze także wywołujące ogromne oburzenie i kontrowersje. W ostatnich latach międzywojennej Polski dotykały go głównie w prasie narodowej niewybredne ataki endeków i antysemitów, ale i środowiska żydowskie nie uważały go za „swojego”.
Czas II wojny światowej spędził na emigracji. Tam powstał najznakomitszy poemat, poświęcony rodzinnej Łodzi ""Kwiaty polskie"", opublikowany w Polsce, po powrocie. W emigracyjnym piśmie w Londynie w sierpniu 1944 r. opublikował artykuł – manifest ""My, Żydzi Polscy"", który wywołał negatywne reakcje szczególnie w środowiskach żydowskich.

Zmarł 27 grudnia 1953 roku w Zakopanem, pochowany został na warszawskich Powązkach Wojskowych.

Przez 2 dni (13 i 14 września 2014 r., sobota i niedziela) 120. urodziny Juliana Tuwima obchodzone były bardzo nietypowo w Skansenie Architektury Drewnianej stanowiącego część Centralnego Muzeum Włókiennictwa w Łodzi.
Niektóre wydarzenia były płatne a niektóre bezpłatne (do uczestniczenia w nich upoważniał bilet wstępu do muzeum).

Dział Oświaty Centralnego Muzeum Włókiennictwa w Łodzi zorganizował warsztaty plastyczne „Urodzinowy koncert życzeń Tuwima”.
Przewodnicy Łódzcy ""TOTUTOTAM"" na ławeczce przed Niebieskim Domkiem czekali na chętnych, których bezpłatnie oprowadzali po skansenie i udzielali informacji o Łodzi Juliana Tuwima.
W Domku Papiernika wykonywano papierowe ptaki do „Ptasiego radia”.
W domku nr 3 w pracowni Jupienter czytano bajki J. Tuwima i kredkami rysowano ich bohaterów, a w pracowni rzeźby Magdaleny Walczak i Marcina Mielczarka oglądano mini wystawę – „Bajki Tuwima w rzeźbie”.
Udział w innych warsztatach był płatny np. w Niebieskim Domku były „Słodkie urodziny Julka”- warsztaty z wypiekiem ciasteczek, teatrem cieni oraz urodzinowym przyjęciem, kosztował 18 zł od osoby.
A w domku nr 5 w pracowni sizalu odbywały się płatne warsztaty dla dzieci „Sizalowy świat bajek - murzynek Bambo”, czy „Słoń Trąbalski” za 15 zł od osoby.

W obchody włączył się też „Dom Literatury” w Łodzi przy ul. Roosevelta.

Była to także okazja do zamieszczenia w łódzkich gazetach codziennych okolicznościowych artykułów rocznicowych.

W artykule ""Książę Poetów z ulicy Widzewskiej"" autor wyraził swoje zdanie, iż najdoskonalszym utworem poety był katastroficzny poemat ""Bal w operze"" z 1936 roku. Także, że powrotu do Polski (po II wojnie światowej, którą spędził na emigracji, długo w Rio de Janeiro) wielu mu nie wybaczyło.

Natomiast w artykule ""Tuwim, jakiego nie znacie"" autor poruszył problem alkoholu i alkoholizmu w utworach i życiu poety. Przypomniał, że Julian Tuwim był autorem jedynego w swoim rodzaju na świecie ""Polskiego słownika pijackiego"". W międzywojennej Warszawie często bywał w słynnej „Ziemiańskiej” a pijackie ekscesy innych poetów, jego przyjaciół i kolegów dość często opisywane były barwnie przez ówczesną prasę. ""„O Tuwimie nie znajdziemy ani jednej takiej wzmianki”"" – czytamy u Tadeusza Januszewskiego wybitnego znawcy twórczości i życia Tuwima. 
Autor artykułu przyznaje, że Tuwim co prawda za kołnierz nie wylewał, ba, pił sporo alkoholu, ale w zakończeniu pisze ""„jednak ogrom twórczości, jaki zostawił, zaświadcza, że nigdy nie było to picie w takim stopniu, by uniemożliwiło mu pracę”."""
train,"2009-02-05: Discovery gotowy do startu

Trwają przygotowania do startu promu kosmicznego Discovery. Start wahadłowca Discovery planowany jest na czwartek, 19 lutego o godzinie 9:41 UTC (10:41 czasu polskiego), nastąpi z Centrum Lotów Kosmicznych imienia Johna F. Kennedy'ego na przylądku Canaveral na Florydzie.

Misja STS-119 jest dowodzona przez Lee Archambaulta. Załoga składa się z: pilot Dominic Antonelli i specjalistów Johna Phillips'a, Stevena Swanson'a, Josepha Acaby, Richarda Arnolda oraz japońskiego astronauty Koichi Wakata z japońskiej agencji JAXA.
Celem misji STS-119 jest dostarczenie na Międzynarodową Stację Kosmiczną (ISS) elementu kratownicy S6 i dołączonych do niego paneli słonecznych. Nastąpi wymiana stałego członka załogi – Japończyk Koichi Wakata, odbywający już trzeci lot kosmiczny, zastąpi Sandrę Magnus.

Start będzie transmitowany ""na żywo"" (online) przez Internet poprzez NASA_TV."
train,"Gabinet Jana Karskiego w Muzeum Miasta Łodzi

W ramach Roku Jana Karskiego 24 kwietnia 2014 r. w setną rocznicę urodzin w Muzeum Miasta Łodzi otworzono Gabinet Jana Karskiego

Rok 2014 ogłoszony został przez Sejm RP Rokiem Jana Karskiego w związku z 100. rocznicą jego urodzin.

Jedną z uroczystości w ramach Łódzkich Obchodów Stulecia Urodzin Jana Karskiego (24 kwietnia 1914 Łódź – 13 lipca 2000 Waszyngton) odbywających się pod Honorowym Patronatem Prezydenta Bronisława Komorowskiego było w Łodzi 24 kwietnia 2014 r. w Muzeum Miasta Łodzi (ul. Ogrodowa 15) otwarcie nowego Gabinetu Profesora Jana Karskiego. Pierwszą wystawę z pamiątek przez siebie przekazanych otwierał sam Jan Karski 2 października 1999 r.

Otwarto uroczyście nową aranżację Gabinetu wzbogaconą o nowe eksponaty - m.in. monety pamiątkowe 200 zł, 10 zł i 2 zł wydane przez NBP i wręczone Dyrekcji Muzeum w dniu otwarcia wystawy, dyplom Honorowego Obywatelstwa Miasta Łodzi z 2000 r. czy paszport z 1943 r. na nazwisko Jan Karski a także Medal Wolności – najwyższe odznaczenie Stanów Zjednoczonych – przyznany w 2013 r. pośmiertnie przez Prezydenta Baracka Obamę.

Stworzono wystawę biograficzną, która zachowując dotychczasowy „gabinetowy” charakter, zaprezentowała dostępne materiały archiwalne i audiowizualne w sposób atrakcyjny, przystępny i spełniający nowoczesne standardy wystawiennicze.

W otwarciu gabinetu uczestniczyły członkinie rodziny: Jadwiga Lenoch-Bukowska – siostra stryjeczna Jana Karskiego, Wiesława Kozielewska-Trzaska bratanica i chrześnica i Edwarda Natkańska - kuzynka, które organizatorowi Cezaremu Pawlakowi kustoszowi MMŁ przekazywały swoje komentarze do ekspozycji.
Uczestnicy uroczystości mieli możliwość przeczytania najnowszego numeru (1/65 2014) kwartalnika „Kronika miasta Łodzi” (redaktor naczelny Gustaw Romanowski) poświęconego w dużej części legendarnemu kurierowi, którego nazwisko znalazło się na okładce. Artykuły przypominały biogram Profesora Jana Karskiego, wykład wygłoszony 27 czerwca 1996 r. z okazji przyznania mu doktoratu honoris causa przez Uniwersytet Łódzki, ślady i pamiątki przekazane przez Jana Karskiego do Gabinetu. O gabinecie Jana Karskiego w MMŁ napisał Cezary Pawlak, kustosz MMŁ. Jest także wywiad z Joanną Podolską, dyrektor Centrum Dialogu im. Marka Edelmana w Łodzi o celach działania Centrum i działalności, a także o inaugurującej działalność Centrum w nowej siedzibie wystawie Narodowego Centrum Kultury „Karski. Nie dać światu zapomnieć”.

W tym samym dniu odsłonięto tablicę pamiątkową na budynku szkoły - dawne Publiczne Gimnazjum Męskie im. Józefa Piłsudskiego w Łodzi, którą ukończył Jan Kozielewski (Karski).
Gimnazjum w tym samym budynku przed I wojną światową ukończył Julian Tuwim. Obecnie to III Liceum Ogólnokształcące im. Tadeusza Kościuszki w Łodzi ul. H. Sienkiewicza 46.

Fotorelacja."
train,"2009-12-28: Strefa Gazy: powolna odbudowa infrastruktury w rok po izraelskiej ofensywie

Rok po ofensywie wojsk izraelskich w Strefie Gazy, która zakończyła się zniszczeniem ponad 4 tys. domów i stratami ponad miliarda dolarów, mieszkańcy oblężonej strefy nadal mają poważne problemy z odbudowaniem infrastruktury. 

Według informacji podawanych przez organizację humanitarną ONZ, UNRWA, nadal ponad tysiąc rodzin palestyńskich mieszka pod tymczasowymi namiotami. Ponad 80% rodzin w Strefie Gazy jest uzależnionych od pomocy dostarczanej przez UNRWA i inne organizacje pozarządowe.

Pomimo obietnic ofiarodawców, którzy zaoferowali 4,5 miliarda dolarów pomocy na odbudowę, jedynie niewielka część środków dotarła do potrzebujących - również ze względu na walki pomiędzy Hamasem i Fatah o kontrolę nad procesem odbudowy.

Systematyczne niszczenie infrastruktury Gazy przez wojska izraelskie rozpoczęło się o wiele przed zeszłorocznym atakiem. W 2005 r., wraz z opuszczeniem Strefy, wojska izraelskie zniszczyły osiedla mieszkalne i infrastrukturę na zajmowanym dotychczas obszarze. Poważnym problemem był brak materiałów budowlanych do odbudowy. W 2007 r. władze Izraela wprowadziły poważne ograniczenia w imporcie materiałów budowlanych, takich jak cement, drewno, szkło i stal.

Na początku grudnia b.r., UNRWA zakończyło budowę szeregu domów z błota. Planowana jest budowa kolejnych 100 domów. Błoto jest jednym z niewielu materiałów budowlanych, które są powszechnie dostępne w Strefie Gazy. Jednak domy zbudowane za pomocą tej technologii są parterowe, co może spowodować zajęcie ziemi uprawnej pod budynki mieszkalne, co w przyszłości może stworzyć wiele nowych problemów dla przeludnionego miasta, które jest też uzależnione od miejscowych upraw.

Operacja, która trwała w dniach od 27 grudnia 2008 do 18 stycznia 2009, kosztowała życie co najmniej 1350 Palestyńczyków (w tym 700 bojowników) i 14 Izraelczyków (11 żołnierzy i 3 cywilów)."
train,"2007-09-13: Spot wyborczy PiS: „Wiem k..., że nie biorą! Trzeba skończyć z tym Ziobrą i Kaczyńskim!”

PiS zaprezentowało dzisiaj nowy spot wyborczy pt. ""Układy"". Spot zaprezentowali posłowie Joachim Brudziński i Mirosław Dudziński.

Reżyser Michał Kamiński stwierdził, że inspiracją dla niego było to, co działo się przez ostatnie lata. Nowy spot utrzymany jest w klimacie kina sensacyjnego. Pierwsza część prezentuje ""biznesmenów"", którzy cieszą się ze skorumpowania władzy. Akcja rozgrywa się zanim PiS objął rządy.

Opis spotu reklamowego PiS

Reklamówka PiS rozpoczyna się widokiem mężczyzny z cygarem siedzącym przy stole, przed którym leży walizka dolarów. Na dole ekranu pojawia się napis ""Niedawno temu w Polsce"". Następnie przesuwa on walizkę w stronę siedzącego naprzeciwko wąsatego towarzysza rozmowy, telefonując: ""Cześć, mamy ten kontrakt od rządu"".

Zmienia się sceneria. Pod willę podjeżdżają samochody. Wysiadają z nich mężczyźni i wchodzą do środka budynku. Odkładają na stół telefony komórkowe. Mężczyzna z cygarem kontynuje rozmowę telefoniczną: ""Trzeba jeszcze tylko posmarować opozycji"".

Przybyli mężczyźni klepią się po kieszeniach a jeden z nich mówi: ""I sprawa załatwiona"".

""Tak, mamy ich wszystkich w kieszeni"" - stwierdza człowiek z cygarem.

Mężczyźni liczą dolary, klepią się przyjacielsko po plecach. Pojawia się kolejny gość, ten z którym człowiek z cygarem rozmawiał przez telefon. ""Mordo ty moja!"" - wita przybyłego jeden z mężczyzn.

Następnie wąsaty mężczyzna wsiada do limuzyny a kierowca podaje mu walizkę.

Znika napis: ""Niedawno temu w Polsce"" a pojawia się: ""A teraz...""

""Wiem k...(pik), że nie biorą! Trzeba skończyć z tym Ziobrą i Kaczyńskim! Wracamy do gry!"" - krzyczy do słuchawki chodzący po ogrodzie mężczyzna.

Pojawia się napis: ""Czy wrócą?!!.. Zdecyduj TY"".

Opinie

""Ten spot to donos na własny rząd. Mogli nie wynajmować aktorów tylko posadzić swoich ludzi"" - skomentował spot Aleksander Grad z PO.

""To jest tragiczne i haniebne. Dokonywanie takich podziałów w polskim społeczeństwie. Napuścić biednych na bogatych. Napuścić łysych na brunetów. Napuścić cyklistów na wrotkarzy. To jest takie coś, żeby wszystkich ze sobą skłócić"" - powiedział Ryszard Kalisz z SLD."
train,"2008-01-25: Isaiah - nowa energooszczędna architektura od VIA

Od wielu lat tajwańska firma VIA Technologies specjalizuje się w tworzeniu bardzo energooszczędnych rozwiązań dedykowanych dla rozwiązań mobilnych. Ten trend podtrzymuje nowa architektura VIA Isaiah.

VIA Isaiah to nowa architektura procesorów x86. Zdaniem producenta ma zapewnić znaczny wzrost wydajności przy zachowaniu bardzo niskiego poboru mocy. Nowa architektura jest szczególnie atrakcyjna w zastosowaniach mobilnych.

Największą nowością jest 64-bitowa mikro architektura. Procesory Isaiah będą natywnie obsługiwać nowe instrukcje, podobnie jak konkurencyjne rozwiązania Intel i AMD. Kolejnym zmianami będzie ulepszenie wsparcia dla multimediów, zwiększenie buforów, optymalizacja jednostek wykonawczych oraz zwiększenie skalowalności architektury.

Co bardzo istotne pierwsza generacja nowych procesorów będzie w pełni wstecznie kompatybilna ze starą architekturą C7. Dzięki temu do urządzeń zaprojektowanych pod procesor VIA C7 będzie można montować jednostki Isaiah. Na razie chipsety pozostają bez zmian.

Elementem wyróżniającym procesory VIA Technologies, w tym Isaiah, jest funkcja VIA PadLock. Pod tą dziwną nazwą kryje się po prostu sprzętowe wsparcie dla algorytmów AES, SHA-1/SHA-256 oraz RSA. Dzięki temu nisko taktowane procesory VIA Technologies podczas stosowania tych rozwiązań są potencjalnie znacznie wydajniejsze od konkurencji.

Nowe procesory, oparte na architekturze VIA Isaiah, będą produkowane w wymiarze technologicznym 65 nm i pojawią się na rynku w pierwszej połowie 2008 roku."
train,"2008-07-01: Katowice: konferencja dotycząca statusu śląskiej mowy

30 czerwca 2008 w Urzędzie Wojewódzkim w Katowicach odbyła się konferencja pt. ""Śląsko godka - jeszcze gwara czy jednak już język?"" podczas której debatowali naukowcy, publicyści i przedstawiciele stowarzyszeń zajmujących się próbą opisu śląskiej mowy.

Najwięcej tematów dotyczyło sposobu zapisu mowy śląskiej, trwały także dyskusje dotyczące tego, czy śląski to język, gwara czy też dialekt. Padały także argumenty za tym, że w procesie tworzenia standaryzacji śląskiego, w celu nadania mu statusu uznawanego jako odrębny języka w Polsce, mogą zaniknąć cechy poszczególnych etnodialektów, czyli jego odmian. Nie brakowało także głosów krytycznych wobec nadawania śląskiemu miana języka. Jedno z wystąpień zawierało tezę, iż część prelegentów jest członkami RAŚ a konferencja jest promocją śląskiego separatyzmu. Jednakże głosy te, chociaż prezentowane przez środowiska naukowe, były odosobnione, a większość wystąpień była przyjmowana gromkimi brawami, w szczególności wobec prelegentów, którzy na sali przemawiali po śląsku.

Po otwarciu konferencji, którego dokonała Wicemarszałek Senatu RP Krystyna Bochenek, od godziny 10:30 do 12:50, z półgodzinną przerwą, swoje wystąpienia zaprezentowali w kolejności:

Po tej części nastąpiło wygłoszenie kilkunastu kilkuminutowych komunikatów. W tej części wystąpili m.in. przedstawiciele stowarzyszeń zajmujących się promocją śląskiej mowy: Pro Loquela Silesiana oraz świeżo zarejestrowana ""Danga"" (""danga"" to śląska nazwa tęczy), po czym o 14:30 zakończono oficjalną część konferencji. Jolanta Tambor na zakończenie powiedziała, że najprawdopodobniej tego typu konferencje będą powtarzane w przyszłości. Rozmowy kuluarowe trwały jednak jeszcze przez prawie godzinę.

Poniżej przedstawiamy fotoreportaż z konferencji."
train,"2007-09-12: Sprawę kaucji za Kaczmarka oceni sąd

Dziś Sąd zbada zażalenie obrony Janusza Kaczmarka dotyczące nałożenia na niego kaucji w zamian za wyjście na wolność w wysokości 100 tysięcy złotych.

Były minister spraw wewnętrznych Janusz Kaczmarek - podejrzany przez prokuraturę o utrudnianie śledztwa w sprawie przecieku o akcji CBA przez składanie fałszywych zeznań i namawianie do tego byłego szefa policji - został zatrzymany 30 sierpnia. Prokuratura nie zwróciła się do sadu o areszt (został zwolniony po dwóch dniach przesłuchań), a wyznaczyła stutysięczną kaucję.

Prokurator wyznaczył mu siedem dni na wpłatę 100 tys. zł poręczenia majątkowego i zakazał opuszczania kraju. Kaczmarek po zwolnieniu z prokuratury mówił, że „nie ma takich pieniędzy”. Tydzień temu inny skład sędziowski uznał zatrzymanie Kaczmarka prze CBA za „bezzasadne i nieprawidłowe”.

Jeszcze tego samego dnia Prokuratura Okręgowa w Warszawie w precedensowy sposób skrytykowała tę decyzję, jako świadczącą „o braku bezstronności sądu”.

„Krytykowanie przez prokuraturę ostatecznych decyzji sądu podważa autorytety, źle wpływa na kulturę prawną i prowadzi do anarchizacji państwa” - stwierdził Jerzy Podgórski, wiceprezes Sądu Rejonowego dla Warszawy-Mokotowa."
train,"2009-11-04: Odczytano genom ogórka

Naukowcy chińscy odczytali genom ogórka - podaje czasopismo ""Nature Genetics"".

Jego materiał genetyczny zawiera około 1,6-2,0 tys. genów zapisanych w 350 milionach par zasad (Mpz) budujących DNA zgrupowanych w 7 chromosomach.

Po zsekwencjonowaniu genomu rzodkiewnika pospolitego (łac. ""Arabidopsis thaliana""), topoli, winorośli, papai, ryżu i sorgo - ogórek jest siódmą z kolei rośliną, której genomem zajęli się chińscy genetycy.

Ogórek należy do rodziny dyniowatych, w której znajduje się oprócz niego wiele innych ważnych roślin uprawnych, m.in. dynia, kawon, melon i tykwa. Jest jednym z najważniejszych warzyw produkowanych w Polsce i na świecie. Znany jest już od siedmiu tysięcy lat.

Ustalenie i zbadanie sekwencji genomu ogórka dokonał Jun Wang wraz z kolegami z BGI-Shenzhen i Chińskiej Akademii Nauk Rolniczych w Pekinie przy użyciu tradycyjnych metod sekwencjonowania DNA oraz najnowszych technik inżynierii genetycznej nowej generacji.

Jak podkreślają autorzy pracy, znajomość dokładnej sekwencji DNA ogórka posłuży głównie hodowcom do stworzenia nowych, lepszych odmian tego warzywa. Biolodzy będą mogli na jej podstawie zbadać dokładnie różne aspekty rozwoju roślin.

Należy przypomnieć że dwa i pół roku temu w marcu 2007 polscy naukowcy ze Szkoły Głównej Gospodarstwa Wiejskiego w Warszawie jako pierwsi w Polsce odczytali genom chloroplastowy ogórka.

Genom to informacje o organizmie zapisane w DNA każdej komórki. Komórka roślinna posiada trzy genomy: jądrowy, mitochondrialny i chloroplastowy. Pierwszy z nich odpowiada ze wszystkie cechy fenotypowe rośliny, drugi za zachodzące w niej procesy energetyczne, a trzeci za fotosyntezę. Okazało się, że genom chloroplastowy ogórka ma dokładnie 155 293 pary nukleotydów (pz).

Zsekwencjonowanie genomu przekłada się na wiele praktycznych zastosowań, np. stworzenie bardziej odpornych i ładniejszych warzyw."
train,"2007-08-07: Samoobrona poprze wniosek o odwołanie marszałka Dorna?

Samoobrona może poprzeć wniosek o odwołanie marszałka Sejmu Ludwika Dorna. """"Zrobimy to, jeśli zablokuje on głosowanie na temat powstania komisji śledczej ds. akcji CBA"""" - powiedział w TVN24 Grzegorz Skwierczyński z Samoobrony.

Partia zastanawia się nad złożeniem wniosku o odwołanie marszałka Sejmu. Ale lider Samoobrony zaprzecza tym informacjom. Dodaje jednak, że jego partia może poprzeć taki wniosek.
LiS chce przeforsować takie zmiany w regulaminie Sejmu, żeby prezydium izby mogło wprowadzić do porządku dodatkowy punkt nawet przy sprzeciwie marszałka. Ma to pomóc Andrzejowi Lepperowi zrealizować postulat, by przed ewentualnymi wcześniejszymi wyborami, w Sejmie powstała komisja śledcza ds. działań CBA w sprawie tzw. afery gruntowej.
Na razie Samoobrona postanowiła wziąć premiera na przeczekanie. """"Chcemy zmusić Jarosława Kaczyńskiego, by to on podjął decyzję o ewentualnym wyrzuceniu naszych ludzi z rządu i w ten sposób wziął na siebie odpowiedzialność za rozpad koalicji, bo on za to ponosi winę"""" – mówi gazecie Krzysztof Sikora, który pełni obowiązki szefa klubu Samoobrony."
train,"Discovery powrócił z ostatniej podróży

Amerykański prom kosmiczny Discovery z wrócił bezpiecznie na Ziemię ze swojej ostatniej 39-tej podróży w kosmos. Wahadłowiec wylądował w bazie lotów kosmicznych im. Kennedy'ego na Przylądku Canaveral na Florydzie. Zgodnie z planem o godzinie 17.57 czasu polskiego (11.57 czasu miejscowego). Sukcesem zakończyła się ostatnia kosmiczna misja wahadłowca Discovery STS-133.

Celem misji było dostarczenie na Międzynarodową Stację Kosmiczną (ISS) częsci zapasowych i zapasów żywności ważących blisko 16 ton. Głównym zadaniem misji jednak było przywiezienie robonauty, który ma być niezastąpionym pomocnikiem astronautów.

Amerykańskie promy w tym roku kończą swą służbę i przejdą na zasłużoną emeryturę. W kwietniu wystartuje jeszcze Endeavour, a w czerwcu Atlantis. Orbitalne loty promów kosmicznych zainaugurował w 1981 roku prom Columbia. Po utracie Challengera w 1986 roku i Columbii 17 lat później NASA dysponuje jeszcze trzema wahadłowcami: Atlantis, Discovery i Endeavour.

Ciekawostką jest fakt że Discovery wprowadzony do służby w 1984 r odbył najwięcej lotów z całej amerykańskiej floty promów kosmicznych - w sumie przeleciał 238 milionów kilometrów, przebywając łącznie 365 dni (cały rok kalendarzowy) w przestrzeni kosmicznej.

Po wycofaniu promów z eksploatacji NASA zamówiła nowe pojazdy kosmiczne."
train,"Warszawa: odbędzie się pierwszy Kongres Edukacji Polskiej

W dniach 5-6 czerwca odbędzie się pierwszy Kongres Edukacji Polskiej. Kluczowym punktem program jest przedstawienie “Raportu o stanie edukacji. Społeczeństwo w drodze do wiedzy” opracowanego przez Instytut Badań Edukacyjnych.

Raport jest pierwszym kompleksowym zestawieniem wyników badań polskiej edukacji, który zbiera wyniki badań, polskich i międzynarodowych, nad stanem polskiej edukacji przeprowadzonych w ciągu ostatnich 10- 20 lat. Wśród tematów poruszonych w dokumencie są kwestie jakości edukacji, wyrównywania szans w dostępie do oświaty, jej dostosowania do rynku pracy czy wpływu sytuacji demograficznej na system edukacji.

Prezentacja raportu będzie bazą pod dalsze dyskusje na temat strategii uczenia się przez całe życie, wizji polskiej edukacji w przeciągu kolejnych 20 lat, jakości edukacji, sposobów kształcenia nauczycieli, obecności nowych technologii i nauki w edukacji, jak również debat planowanych na drugi dzień Kongresu:

Strona Kongresu"
train,"2008-01-16: Palikot odwołał robocze posiedzenie komisji „Przyjazne Państwo”

Janusz Palikot odwołał pierwsze, robocze posiedzenie komisji ""Przyjazne Państwo"". Dziś komisja miała odbyć trzy spotkania – z przedstawicielami Banku Światowego, Narodowego Banku Polskiego i przedsiębiorcami. Pierwsze posiedzenie ""Przyjaznego Państwa"", odbędzie się najwcześniej za tydzień.

Informację podało RMF FM, choć oficjalne powody tej decyzji nie są znane. Członkowie komisji sądzą, że Palikot chce w ten sposób wyciszyć sprawę wpisu na blogu i pytań do prezydenta.

Nie wiadomo jeszcze, czy Palikot będzie kierował komisją. Poseł PO członkom komisji wysłał SMS, że zebranie nie odbędzie się. Jednak powodu odwołania posiedzenia nie podał nawet pracownikom Kancelarii Sejmu. Palikot obiecał także władzom klubu, że do czwartku nie będzie wypowiadał się dla mediów
więc jakby pojawił się dziś w Sejmie, miałby kłopoty z dotrzymaniem obietnicy.

""Palikot uniknął także wniosku o swoje odwołanie, ponieważ wniosek ten musiałby paść na początku posiedzenia"" - mówi poseł PiS Paweł Poncyljusz. Według posłów opozycji Palikot, sam niszczy swój ambitny plan – 100 komisji w 100 dni.

""Odbyłem z Palikotem bardzo poważną rozmowę. Pokazałem mu żółtą kartkę i to z obustronną świadomością, że kolejne takie zachowanie będzie ukarane czerwoną kartką. Poseł Palikot przyjął to do wiadomości. Te jego nieakceptowane happeningi muszą się skończyć, w innym wypadku sam złożę wniosek o wyrzucenie go z klubu"" - powiedział Zbigniew Chlebowski, szef klubu PO.

""W czwartek prezydium klubu zdecyduje, czy poseł Palikot nadal będzie kierował komisją „Przyjazne Państwo” – stwierdził Grzegorz Dolniak, wiceszef klubu PO.

Natomiast prokuratura w Lublinie sprawdza czy Janusz Palikot swoimi wypowiedziami nie dokonał znieważenia głowy państwa.

Wpis na blogu jaki jest przyczyną zamieszania brzmiał: ""Muszę postawić te pytania. I wolę zrobić to publicznie, a nie w formie plotek na politycznych korytarzach. (...) Czy prezydent Lech Kaczyński nadużywa alkoholu? Czy prawdą jest, że jego pobyty w szpitalach mają związek z terapią antyalkoholową? Czy ucieczki do Juraty i czerwone wino to nie środki terapeutyczne stosowane przezeń w reakcji na problemy w relacjach rodzinnych z bratem i matką?""

TVN24 w związku z tym wpisem zadało pytanie: czy Palikot sam to wymyślił? Czy może ktoś mu pomagał?

""Mówi się, że było to dzieło PR-owca Jacka Przyślugi"" - stwierdził jeden z posłów opozycji.

Palikot współpracuje z Jackiem Przyślugą, który m.in. doradzał Henrykowi Stokłosie (1989) i Markowi Borowskiemu, był rzecznikiem Prokomu oraz prezesem PKP Intercity.

""Blog jest dziełem pana Palikota. Nie doradzam mu w działalności politycznej, w tym co i gdzie ma mówić. Ja zajmuję się tylko tym, żeby całe oprzyrządowanie strony (red. internetowej) działało racjonalnie. Nie jestem jego ghostwriterem. Nie ja kreuję pana Palikota, tylko on sam się kreuje"" – powiedział Jacek Przyśluga."
train,"2010-04-14: Rozpoczęto kalibrowanie radaru satelity CryoSat-2

Europejska Agencja Kosmiczna poinformowała we wtorek 13 kwietnia, że odebrała pierwsze dane z radaru satelity - jego jedynego przyrządu naukowego. CryoSat-2 został wystrzelony rakietą Dniepr 8 kwietnia.

Kontrolerzy misji z ośrodka European Space Operations Centre (ESOC) przez 3 dni monitorowali każdy aspekt funkcjonowania statku, aby upewnić się, że działa według zamierzeń projektantów.
W niedzielę 11 kwietnia dyrektor lotu Pier Paolo Emanuelli ogłosił zakończenie fazy startu i początkowych działań na orbicie (LEOP - Launch and Early Orbit Phase): ""Satelita jest w doskonałym stanie, a zespół operacyjny szybko rozwiązał kilka pomniejszych problemów jakie napotkał. To było bardzo gładkie wejście na orbitę, dokładnie tak, jak planowano"". Jeszcze tego samego dnia główny przyrząd naukowy CryoSata - interferometryczny wysokościomierz radarowy z syntetyczną aperturą (SIRAL - Synthetic Aperture Interferometric Radar Altimeter) - został po raz pierwszy włączony i zarejestrował pierwsze echa radarowe. Zebrane dane zostały przesłane o 16:40 GMT do stacji naziemnej ESA koło szwedzkiej Kiruny.

""Włączyliśmy SIRAL i zadziałał wyśmienicie. Pierwsze dane zebraliśmy z lodowca szelfowego Rossa. Pokazują wyraźnie pokrywę lodową i odbicia z warstw położonych głębiej. Są wyśmienite, biorąc pod uwagę wstępny etap misji, i stanowią zwieńczenie ciężkiej pracy społeczności CryoSat"", powiedział profesor Duncan Wingham, kierownik naukowy misji CryoSat.

Krążący po okołobiegunowej orbicie satelita będzie mierzył zmiany w grubości pokrywy lodowej Antarktydy i Arktyki, oraz kry pływającej po oceanach. Pomiary te mają wnieść znaczący wkład w zrozumienie roli lodu na klimat Ziemi. CryoSat-2 czeka teraz kilka miesięcy przygotowywania instrumentu do pracy naukowej. W tym czasie będzie trwała optymalizacja podsystemów statku i kalibrowanie radarowego wysokościomierza.

Pomyślne rozpoczęcie działania przez CryoSat-2, którego poprzednik, CryoSat, nie osiągnął orbity i uległ zniszczeniu 5 lat temu, stanowi ważne osiągnięcie Europejskiej Agencji Kosmicznej. CryoSat-2 jest trzecim satelitą poświęconym badaniom ekosystemu Ziemi wysłanym przez ESA w ciągu 13 miesięcy. W marcu 2009 na orbitę trafił satelita GOCE, badający cyrkulację wody w oceanach, a w listopadzie 2009, SMOS, statek badający wilgotność gleby i zasolenie oceanów."
train,"Ogłoszono datę wyborów prezydenckich w Polsce w 2015 roku

4 lutego 2015 roku Radosław Sikorski (jako Marszałek Sejmu) ogłosił, że pierwsza tura wyborów prezydenckich odbędzie się 10 maja 2015 roku.

Do 26 marca 2015 roku możliwe jest zarejestrowanie kandydatur poprzez dostarczenie 100 000 podpisów."
train,"2005-10-31: Kubicki nie pracuje już w Polonii

Dariusz Kubicki nie jest już trenerem piłkarzy Warszawskiej Polonii. Umowę o pracę rozwiązano za porozumieniem stron. Przyczyną zwolnienia trenera Kubickiego były bardzo słabe wyniki zespołu, w tym ostatni mecz z Cracovią przegrany 0:3. Polonia po dwunastu kolejkach Orange Ekstraklasy zajmuje ostatnią pozycję z dorobkiem 8 punktów i jest głównym kandydatem do spadku.

Tymczasowo obowiązki trenera ""Czarnych Koszul"" przejął jeden z dotychczasowych asystentów Kubickiego, Cezary Moleda."
train,"2009-06-11: Niemieccy uczeni odkryli nowy pierwiastek

Agencja IAR podała, że Międzynarodowa Unia Chemii Czystej i Stosowanej (IUPAC) poinformowała oficjalnie o uznaniu odkrycia nowego pierwiastka chemicznego o liczbie atomowej 112.

Nazwa tymczasowa pierwiastka 112 przyznana przez IUPAC brzmi ununbi (tymczasowy symbol Uub), a nazwa łacińska i angielska - Ununbium. Według tradycji (konwencji) zaproponowanej przez Mendelejewa pierwiastek 112 to eka-rtęć.

Pierwiastek Ununbium, Uub, został sztucznie otrzymany (uzyskany) w ilości zaledwie kilku atomów w wyniku fuzji izotopów ołowiu i cynku w akceleratorze ciężkich jonów.

Pierwiastek został po raz pierwszy wyprodukowany w laboratorium Gesellschaft für Schwerionenforschung (GSI) w Darmstadt w Niemczech 9 lutego 1996 roku przez zespół naukowców, w składzie: Sigurd Hofmann, Victor Ninov, Fritz Peter Hessbuger, Peter Armbruster, H. Folger, Gottfried Münzenberg.

Ponieważ wyprodukowane zostało tylko kilka atomów ununbium, dlatego obecnie nie ma on jeszcze żadnego zastosowania poza podstawowymi badaniami naukowymi.

Warto przypomnieć, że uznanie pierwiastka 111, inaczej Unununium (Uuu), zostało zatwierdzone przez IUPAC dnia 1 listopada 2004 roku."
train,"2007-12-19: Prezydent odznaczył pośmiertnie Andrzeja Kosmalskiego

18 grudnia 2007 r. Lech Kaczyński, odznaczył pośmiertnie, za wybitne zasługi w działalności na rzecz przemian demokratycznych w Polsce, Krzyżem Komandorskim Orderu Odrodzenia Polski Andrzeja Kosmalskiego. Order przekazany został synowi, Radosławowi Kosmalskiemu podczas uroczystości pogrzebowych w Wierzchowicach k. Milicza.

Andrzej Kosmalski – działacz związkowy, poseł na Sejm I Kadencji. Od 1972 r. zatrudniony w Hucie Miedzi „Głogów”. W 1980 r. włączył się w tworzenie struktur zakładowych NSZZ „Solidarność”, zostając zastępcą przewodniczącego Międzyzakładowej Komisji Robotniczej NSZZ „Solidarność”. W czerwcu 1981 r. był jednym z trzech przewodniczących obrad podczas I Walnego Zebrania Delegatów NSZZ „Solidarność” Regionu Dolny Śląsk. 13 grudnia 1981 r. został internowany i osadzony, początkowo w ośrodku internowania w Głogowie, a następnie w Grodkowie. Zwolniony z internowania 23 listopada 1982 r. podjął działalność podziemną, był wielokrotnie zatrzymywany, poddawany rewizjom, karany przez kolegia ds. wykroczeń. Współorganizował Regionalną Komisję Wykonawczą NSZZ „Solidarność” Regionu Dolny Śląsk, organizował wiece załogi Huty Miedzi „Głogów” i powołał jawny Komitet Organizacyjny NSZZ „Solidarność”. Jako Poseł na Sejm RP zasiadał w sejmowej Komisji Obrony Narodowej i Komisji Spraw Wewnętrznych i Administracji, gdzie zajmował się m.in. rozwiązaniem SB, reformą milicji i wojska oraz wyprowadzeniem wojsk radzieckich z terytorium RP. Zmarł 10 grudnia 2007 r."
train,"2010-02-19: Helmand: po tygodniu walk Mardża została zdobyta przez wojska afgańskie i aliantów

Siły afgańskie wywiesiły flagę narodową w Mardży, jednak walki nadal tam trwają. W atakach talibów giną także żołnierze Wielkiej Brytanii i Stanów Zjednoczonych.
17 lutego w Mardży wywieszono afgańską flagę. W uroczystości zawieszania zielono-czerwonej flagi państwowej na dachu budynku w centrum miasta brał udział gubernator prowincji, afgańscy żołnierze, amerykańscy marines i mieszkańcy miasta. Jednak wywieszenie flagi nie oznaczało całkowitego kontrolowania miejscowości. Żołnierze nie są jeszcze w stanie opanować całości terytorium, ponieważ rebelianci zaminowali niektóre rejony Mardży. Ponadto talibowie, którzy stawiali minimalny opór wykorzystują cywilów jako żywe tarcze. Ataki talibów są bardziej zintensyfikowane w po zmroku niż w dzień.

Przypomnijmy, iż już w drugim dniu operacji (14 II) wojska brytyjskie SAS zajęły miasto Showal, a dzień później i tam wywieszono afgańską flagę.

Trwa czarna seria jeśli chodzi o szeregi wojsk brytyjskich. Wczoraj w wyniku eksplozji w okręgu Babaji miny-pułapki zginął brytyjski wojskowy. Kilka godzin później w starciu z talibami w Nad Ali poległ kolejny Brytyjczyk. Od rozpoczęcia ofensywy w prowincji Helmand zginęło sześciu żołnierzy Wielkiej Brytanii, jednak dwa zgony były związane z działaniami operacji Musztarak.

18 lutego podano jednak, że walki w Mardży wybuchły ponownie, przy czym rebelianci użyli także moździerzy i przeprowadzili jeden zorganizowany, choć nieudany kontratak. Jednak w wyniku działalności talibskich snajperów zginęło aż czterech marines. Do tej pory poległo łącznie ośmiu amerykańskich zołnierzy.

Do tej pory zginął też jeden żołnierz amerykański i afgański oraz 15 cywilów. NATO szacuje też, że zabito ok. 100 talibów, jednak potwierdzono śmierć 40 rebeliantów.

Wczoraj wieczorem informowano, iż opór talibów staje się coraz słabszy, gdyż rebeliantom zaczyna brakować amunicji.

W wyniku toku operacji konfiskowane są komponenty służące do konstruowania bomb przydrożnych, narkotyki, a także telefony komórkowe służące do detonacji bomb.

Pierwsze walki rozpoczęły się w nocy 13 lutego o godz. 2:00 czasu lokalnego, natomiast szturm na Mardżę o 4:00. W operację pod kryptonimem ""Musztarak"" (Wspólnie) zaangażowanych jest 15 tys. żołnierzy alianckich na których składają się Amerykanie, Brytyjczycy, Kanadyjczycy, Afgańczycy, wspomagani przez oddziały duńskie i estońskie. Talibowie zapowiedzieli, iż do obrony wysłali 2 tys. bojowników.

Miasto Mardża jest najważniejszym kontrolowanym miastem przez talibskich rebeliantów. Miasto okalają ogromne terytoria pól na którym uprawia się mak, wykorzystywany do produkcji opium. Talibowie miasto zdobyli w 2007 i stworzyli tam niej własną administrację i sądy, zorganizowali też ogromne fabryki min i innych rodzajów broń.

W 2009 w prowincji Helmand przeprowadzono kilka wielkich operacji, które na celu miały zwiększyć bezpieczeństwo w prowincji podczas wyborów w Afganistanie. 2 lipca rozpoczęła się operacja Cios Miecza, prowadzona przez amerykańskich marines do czasu wyborów w Afganistanie - 20 sierpnia. Operacja, która kosztowała życie 20 Marines, w dużym stopniu zwiększyła bezpieczeństwo w prowincji podczas wyborów, jednak rebelia talibów nie została zachwiana właśnie w okolicach Now Zad. W trakcie przygotowań do wyborów, w dniach 19 czerwca - 27 lipca armia brytyjska przeprowadziła operację Pazur Pantery, w której zginęło 10 Brytyjczyków. Ofensywy te spowodowały śmierć ok. 300 talibów. W grudniu walczono o miasto Now Zad. Jednak skutek militarny operacji był mierny, bowiem rebelia talibska nie została poważnie zachwiana."
train,"2005-03-17: Zeznania Wieczerzaka przed komisją - Belka mi groził

__NOEDITSECTION__Były prezes PZU Życie, Grzegorz Wieczerzak, potwierdził przed komisją śledczą, że za prywatyzacją firmy stał tak zwany Klub Krakowskiego Przedmieścia. Jednymi z jego głównych członków są obecny premier Marek Belka i prezydent Aleksander Kwaśniewski. Nie wykluczył także związku z klubem redaktora Gazety Wyborczej, Adama Michnika, prezesa Big Banku Gdańskiego Bogusława Kotta, obecnego prezesa PZU S.A., Cezarego Stypułkowskiego oraz Hanny Gronkiewicz-Waltz.

Wieczerzak przyznał także, że był powiązany ""politycznie, towarzysko i biznesowo"" z obecnym posłem PO, Janem Rokitą, wtedy jeszcze prezesem Stronnictwa Konserwatywno-Ludowego. Jan Rokita zapowiedział, że oskarży Wieczerzaka o złożenie fałszywych zeznań.

Groźby Belki.

Świadek zeznał także, że w 2000 roku Marek Belka chciał, aby PZU Życie poparło władze BIG Banku z Bogusławem Kottem na czele. Cytując świadka, ""były to groźby pod moim adresem"", i w przypadku odmowy Wieczerzak miał wojować z Markiem Belką i prezydentem. Wieczerzak jednak się nie ugiął i kontrolę nad BIG Bankiem przejął na kilka miesięcy Deutsche Bank. Należy także wspomnieć, że to właśnie BIG Bank z Eureko kupił na początku prywatyzacji PZU S.A. 30 procent akcji spółki.

""Belka w niewybrednych słowach określił, że zostanę zniszczony, jeśli będę się zachowywał w sposób – jego zdaniem – nieracjonalny i nie będę popierał układu związanego z BIG BG"" – powiedział Wieczerzak. Premier Belka zaprzeczył, że takie spotkanie miało miejsce, jednak Wierzeczak mówi, że premier już raz potwierdził ten fakt w mediach.

Świadkiem tego spotkania miał być były premier Leszek Miller.

Po południu Belka wypowiedział się nt. swoich powiązań z tzw. Klubem Krakowskiego Przedmieścia. Powiedział on, że ""Wieczerzak (...) robi wszystko, aby uratować, osłabić wagę zarzutów, które są wobec niego stawiane. wszystko o czym mówi to są czyste kłamstwa"".

Eureko i PZU.

Według byłego prezesa PZU decyzję o sprzedaży akcji konsorcjum Eureko podjął osobiście Emil Wąsacz, ówczesny minister skarbu. Podczas przesłuchania Jerzy Czepułkowski z SLD zwrócił uwagę, że umowę prywatyzacyjną podpisały osoby niezwiązane ze wspomnianym wcześniej Klubem Krakowskiego Przedmieścia. Wśród osób, które spotykały się z szefem Eureko Joao Talone, miał się także znajdywać Władysław Jamroży, Marian Krzaklewski i Jerzy Buzek.

Fundacja Jolanty Kwaśniewskiej.

Ponadto Wieczerzak ujawnił, że PZU Życie przekazało fundacji Jolanty Kwaśniewskiej kilkadziesiąt tysięcy złotych, na podstawie wniosku skierowanego do PZU.

Zabójstwo Papały.

Grzegorz Wieczerzak potwierdził, że był na spotkaniu Edwarda Mazura i Marka Papały w 1996 roku. Dwa lata później generał Papała został zastrzelony, a zarzuty jak na razie postawiono jedynie Ryszardowi B. Został on już skazany za zabójstwo mafijnego bossa ""Pershinga"" na 25 lat więzienia.

Telewizja Familijna.

Jak powiedział były prezes PZU Życie, Wiesław Walendziak czynnie uczestniczył w tworzeniu Telewizji Familijnej i prawdopodobnie, był jej pomysłodawcą. Wśród polityków, którym zależało na założeniu telewizji, Wieczerzak wymienił Mariana Krzaklewskiego, Mirosława Kaszę, Andrzeja Modrzejewskiego, Władysława Jamrożego i jednego z franciszkanów.

Pamiętniki Jamrożego.

Sejmowa Komisja Śledcza badająca sprawę PZU otrzymała dziś także dokumenty znane mediom jako ""pamiętnik Jamrożego"", który powstał w 2002 roku. Pisze tam między innymi, że prezydent, Barbara Piwnik i Wiesław Kaczmarek nie byli zainteresowani wyjaśnieniem nieprawidłowości przy prywatyzacji PZU. Zdaniem Przemysława Gosiewskiego z Prawa i Sprawiedliwości pamiętnik ten zawiera bardzo interesujące materiały."
train,"Pogoda: możliwe kolejne trąby powietrzne w Polsce

Po wystąpieniu trąb powietrznych w kilku miejscach w Polsce 14 i 16 lipca 2012, kolejne mogą wystąpić w czwartek 19 lipca.

Jak prognozują Polscy Łowcy Burz, duże ryzyko gradobicia, intensywnych opadów, niszczycielskich wiatrów, a także wystąpienia trąb powietrznych możliwe będzie w południowej części Polski w najbliższy czwartek. Szczególnie dotyczy to obszarów Górnego Śląska (razem z Opolszczyzną), Małopolski, południa woj. łódzkiego, woj. świętokrzyskiego i lubelskiego oraz części północno-wschodniej. Silne wiatry występować mogą na południu, południowym zachodzie i w części wschodniej, a w niektórych miejscach może przejść kilka burz, dających silne opady.

Także w środę wystąpić mogą niebezpieczne zjawiska meteorologiczne, szczególnie w części południowo-zachodniej kraju.

Ryzyko wystąpienia trąb powietrznych prognozowane było przez Polskich Łowców Burz już od początku lipca bieżącego roku. Również w dniu, w którym tornada przeszły w północnej części kraju (14 lipca) - na kilka godzin przed ich pojawieniem się. Dzień wcześniej tornada przechodziły przez Niemcy i Czechy."
train,"2007-12-13: Rosja zniesie embargo na polskie mięso?

Według pierwszych, nieoficjalnych wiadomości polsko-rosyjskie rozmowy na temat zniesienia embarga na eksport mięsa do Rosji przyniosły rezultaty.

Wczoraj od wczesnych godzin porannych, w Moskwie polski minister rolnictwa, Marek Sawicki i jego rosyjski odpowiednik Aleksiej Gordiejew prowadzili rozmowy na ten temat. Oficjalne otwarcie rosyjskich granic na polskie mięso ma nastąpić po podpisaniu memorandum sygnowanego przez służby weterynaryjne obu krajów. Szczegółowe konsultacje eksperckie w tej sprawie odbędą się w przyszłym tygodniu w Kaliningradzie.

""Wreszcie mamy to za sobą. Rosjanie zaufają polskim i europejskim certyfikatom i zaczną kupować naszą żywność"" - powiedział wczoraj Marek Sawicki.

""Umiędzynarodowiliście spór z Rosjanami. Twardo, lecz skutecznie zmusiliście całą Unię do zajęcia się polskim mięsem. Dziękujcie Berlinowi i innym stolicom starej Europy. Choć Niemcy podpisują z Rosją wielomiliardowe kontrakty, to kanclerz Angela Merkel natrętnie przypominała Kremlowi o Polsce. Temat embarga był wciąż gorący i coraz mniej wygodny"" - stwierdził politolog Timofiej Bordaczow.

""Inne konflikty są aktualne. Wiemy, że Tusk nie jest prorosyjski, ale chcemy z nim współpracować. Dzięki normalizacji możemy robić gospodarcze interesy"" - powiedział inny rosyjski politolog Siergiej Markow.

Polscy przedsiębiorcy są zadowoleni z efektów rozmów. ""To dobra wiadomość dla wszystkich firm z naszej branży. Jednak przed nami dużo ciężkiej pracy, musimy odnowić kontakty handlowe z rosyjskimi odbiorcami"" - powiedział Maciej Duda z Koncernu Mięsnego ""Duda""."
train,"2009-11-29: Amerykańscy komandosi mogli schwytać bin Ladena

W grudniu 2001 roku siły amerykańskie znalazły się bardzo blisko miejsca, gdzie ukrywał się Osama bin Laden. Dowódcy sił USA zdecydowali jednak o ograniczeniu tej operacji wojskowej, co uniemożliwiło jego uchwycenie lub zabicie.

Bin Laden ukrywał się w górach Tora Bora położonych we wschodnim Afganistanie. 16 grudnia 2001 roku, po zmasowanych atakach lotniczych był on otoczony w swojej górskiej kryjówce. Wtedy zamiast wprowadzenia do akcji większych sił lądowych, które mogłyby skutecznie dokończyć akcję, dowództwo sił USA zdecydowało się wysłać jedynie 100 komandosów wspieranych przez afgańską policję. Decyzja ta sprawiła, iż Osama bin Laden wymknął się z okrążenia i uciekł do Pakistanu. Takie są najważniejsze tezy raportu przygotowanego przez komisję kierowaną przez senatora Johna Kerry'ego.

Delta Force oraz paramilitarne odziały CIA pojawiły się w okolicy Tora Bora po pierwszych doniesieniach o możliwym przebywaniu bin Ladena na tym obszarze. Delta Force zaproponował przeprowadzenie operacji, mającej na celu zabicie bin Ladena, poprzez atak przeprowadzony z zaskoczenia na domniemane miejsce pobytu Saudyjczyka. Propozycja ta została jednak odrzucona przez niezidentyfikowanych wyższych urzędników z nieznanych powodów.

Następnie zespół Delta Force zaproponował zaminowanie za pomocą bomb kasetowych wejść wiodących do Tora Bora, propozycja ta została również odrzucona. Dodatkowo afgańskie siły miały zazwyczaj przerywać walkę z okazji Ramadanu, umożliwiając tym samym bojownikom al-Kaidy szansę na przegrupowanie lub ucieczkę. Według Delty Force bin Laden uciekł do Pakistanu w dniu lub około 16 grudnia 2001 roku.

Autorzy raportu winą za ucieczkę lidera Al-Kaidy obarczają prezydenta George'a W. Busha, sekretarza obrony Donalda Rumsfelda, a także dowódcę sił USA gen. Tommy'ego Franksa. Pojawiają się także głosy, iż raport ten może być także odczytywany jako przestroga dla tych, którzy sprzeciwiają się teraz zwiększeniu sił USA w Afganistanie. Wkrótce, prezydent Barack Obama ma podjąć decyzję o ewentualnym zwiększeniu sił amerykańskich obecnych w Afganistanie.

Kompleks Tora Bora, który był używany jako baza przez al-Kaidę w 2001 roku, pierwotnie był naturalnym systemem jaskiń. Dopiero budowa umocnień, bunkrów oraz pogłębienie jaskiń z pomocą CIA na początku lat osiemdziesiątych (Operacja Cyclone) w celu wykorzystania go przez Mudżahedinów podczas sowieckiej inwazji na Afganistan, nadała mu w pełni militarny charakter. We wcześniejszych okresach, teren ten był wykorzystany podczas walk plemiennych, jako łatwy w obronie."
train,"2007-08-09: Rada gminy Suwałki nie zgadza się na objęcie programem Natura 2000 obszaru kilku wsi

Rada gminy Suwałki nie zgadza się na objęcie programem Natura 2000 obszaru kilku wsi. Propozycja ministerstwa środowiska dotyczyła kilku wsi (Płociczno-Osiedle, Płociczno, Gawrych Ruda i Sobolewo).

""Natura 2000 utrudniłaby i podniosła koszty rozwóju gospodarstw"" - uważa Zbigniew Mackiewicz, sekretarz Urzędu Gminy Suwałki - ""Przykładowo, wzniesienie budynku na obszarach chronionych wymaga raportów dotyczących wpływu na środowisko, a to znacznie podnosi koszty inwestycji""

Mackiewicz dodał, że w wymienionych miejscowościach planowana jest budowa sieci kanalizacyjnej i kolektora sanitarnego. Przy wsparciu Unii Europejskiej chce zrealizować go w ciągu ok. trzech najbliższych lat przeznaczając 10 milionów złotych."
train,"2009-08-07: Puławy: policjanci i SOK skonfiskowali ok. 2 tys. paczek bezakcyzowych papierosów

Policjanci wraz ze Strażą Ochrony Kolei udaremnili na dworcu PKP w Puławach przewóz ok. 2 tys. paczek nielegalnych papierosów.

Papierosy próbowała przemycić Natalia A, obywatelka Ukrainy. Skarb państwa mógłby stracić na tym ok. 9 tys. zł. Kobieta chce się dobrowolnie poddać karze. Ma ona wynieść 2 tys. zł."
train,"2006-08-18: Tour de Pologne 2006: 9 ekip podało oficjalne składy

Do startu tegorocznego wyścigu Tour de Pologne pozostało niewiele ponad dwa tygodnie. Swoje składy podało dopiero 9 ekip, startujących w wyścigu, są to ekipy: T-Mobile Team, Discovery Channel Pro Cycling Team, Team Gerolsteiner, Team Astana, Francaise Des Jeux, Bouygues Telecom, Prevoyance, Credit Agricole oraz Cofidis Credit Par Telephone. W składach tych drużyn pojawiają się gwiazdy światowego kolarstwa m.in. takie jak: Laurent Brochard, Sébastien Hinault, Jimmy Casper, Stefan Schumacher, Vladimir Gusev, Wiaczesław Ekimov, Kim Kirchen, Siergiej Iwanow, Siergiej Gonczar, Matthias Kessler.

Polacy w wyścigu.

W tegorocznym Tourze wystąpi prawdopodobnie aż 15 zawodników z Polski, byłby to rekord w ilości Polaków biorących udział w wyścigu z cyklu ProTour. W zeszłym roku na Tour de Pologne wystąpiło 10 polaków. Jedynym zawodnikiem mającym licencję ProTour będzie Piotr Mazur. Pojawiają się też spekulacje, że w wyścigu miałby pojechać jeszcze jeden kolarz z licencją ProTour: Dariusz Baranowski, który nie jest wpisany na liscie zawodników na tegoroczną Vueltę. Pozostali Polacy startować będą w barwach grup, które otrzymały dzikie karty, wśród nich znajdą się między innymi: Marek Rutkiewicz, Bartosz Huzarski, Cezary Zamana, Przemysław Niemiec, bracia Sławomir i Seweryn Kohutowie

Tegoroczny Tour de Pologne, któremu patronował będzie prezydent Kaczyński rusza już 4 września w Warszawie.
Ciągle uaktualniana lista startowa znajduje się w naszym portalu poświęconym Tour de Pologne 2006"
train,"2006-10-08: Nagrody Ig Nobla 2006 rozdane

Niedawno zakończyła się uroczysta ""16. Pierwsza Doroczna Ceremonia Rozdania Nagród Ig Nobla"", trwająca przeszło 2 dni. Głównym tematem spotkania były jak zwykle badania które ""najpierw śmieszą, a potem skłaniają do myślenia"", a tegoroczna ceremonia odbyła się pod hasłem przewodnim: Bezwładność. Wręczenie Nagród Ig Nobla odbyło się w dniach 5-7 października, po raz pierwszy w nowej lokacji: Teatrze Sanders Uniwersytetu Harwardzkiego. Ostatniego dnia Laureaci nagrody poprowadzili swoje pouczające wykłady.

Na rozdanie nagród naukowcy i kandydaci z wielu krajów przybyli na koszt własny. Inauguracja w dniu 5 października poprzedzona została koncertem o dźwięcznej nazwie ""Franz Liszt kontra Bezwładność"" w kompozycji Michaela Hawleya połączonym pokazem tanecznym w horeografii Vereny Wieloch. Niestety ze względów bezpieczeństwa, związanych m.in. z tematem bezwładności, dorocznej tradycji puszczania papierowych samolotów przez zgromadzonych zaniechano. Mimo wszystko zakazu nie dotrzymano i tradycji dochowano. Ceremonia prowadzona całkowicie w języku angielskim, była tłumaczona była na inne języki jednocześnie (tzn. do jednego mikrofonu).

Nagrody Ig Nobla (ręcznie robiona statuetka i papier poświadczający) przyznano w 10 kategoriach:

Ceremonia została nagrana dla amerykańskich stacji radiowych i odtworzona będzie m.in. 24 listopada. Istnieje możliwość prześledzenia przebiegu inauguracji dzięki strumieniowemu przekazowi danych, nagranych podczas ceremonii i znajdujących się na stronie zawierającej tenże strumień."
train,"Prezes Katowickiego Holdingu Węglowego Roman Łój odwołany

Czy Katowicki Holding Węglowy (KHW) jest zagrożony upadłością? Niestety wszystko wskazuje że tak. Roman Łój został odwołany z funkcji prezesa KHW po wieczornym spotkaniu rady nadzorczej KHW w Warszawie, poświęconym problemom finansowym kopalni Kazimierz-Juliusz w Sosnowcu. Jego obowiązki do czasu wyłonienia nowego prezesa będzie pełnił były wojewoda śląski Zygmunt Łukaszczyk od 2001 związany z Platformą Obywatelską.

W sobotę w Katowicach w Śląskim Urzędzie Wojewódzkim rozpoczęło się spotkanie wojewody śląskigo Piotra Litwy, wiceministera środowiska Jerzego Pietrewicza i Jana Krzysztofa Bieleckiego, reprezentującego kancelarię premier Ewę Kopacz.

Trwa protest górników sosnowieckiej kopalni Kazimierz-Juliusz. Górnicy domagają się m.in. wypłaty zaległych wynagrodzeń, przedłużenia żywotności kopalni, wykupu mieszkań zakładowych oraz po całkowitym wyczerpaniu węgla i zakończeniu działania kopalni - przejścia do innych zakładów KHW na dotychczasowych warunkach. Kopalnia Kazimierz-Juliusz, która zatrudnia ponad 1000 osób to spółka zależna KHW i zadłużona na prawie 100 mln złotych. Jeszcze w czerwcu br kopalnia osiągała dobre wyniki i nie była zadłużona, by już w sierpniu jej długi przyrastały lawinowo. Spółka zalega z płatnościami, a w kolejce ustawiło się kilku wierzycieli m.in: Famur SA, Procarbon Spółka z o.o. i ZUS. Komornik już zaczął zajmować majątek spółki.
Lawina wpisów do hipoteki w krótkim czasie świadczy o tym, że wierzyciele przewidują rychłe ogłoszenie upadłości dłużnika. Dni KHW są policzone, praw ekonomi nie da się oszukać, koszty likwidacji kopalni Kazimierz-Juliusz przewyższają wartość jej majątku. Spółce nie pomoże również emisja euroobligacji o wartości 500 mln euro (o ile emisja dojdzie do skutku). Spółka traci płynność finansową."
train,"2007-05-09: SN 2006gy: największy wybuch supernowej

Portal Gazeta.pl 8 maja poinformował o największej w historii astronomii eksplozji supernowej SN 2006gy.

Pojęciem ""supernowa"" określa się kosmiczne eksplozje wyzwalające duże ilości gazu, światła i ciężkich pierwiastków. Jasny punkt po wybuchu gwiazdy widoczny jest nawet do miesiąca. Supernowa zanim wybuchnie starzeje się, kurczy a następnie zapada pod własnym ciężarem.

Zaobserwowany wybuch był 240 milionów lat świetlnych od Ziemi. SN 2006gy miała masę 150 razy większą od Słońca. Supernowa została odkryta we wrześniu 2006 roku.

Alex Filippenko (NASA) podsumował, że supernowa była ""królem wszystkich gwiezdnych eksplozji"".

Jasny punkt pozostały po eksplozji jest widoczny jedynie przez specjalistyczny sprzęt astronomiczny.

""Takie wybuchy są bardzo daleko od naszej planety. Niczym wiec nam nie grożą. Gdyby nie było takich wybuchów nie byłoby i nas. Wybuchy supernowych stworzyły bowiem materie z której zbudowany jest Wszechświat"" - poinformował prof. Michał Różyczka (Centrum Astronomiczne Mikołaja Kopernika).

W galaktyce, w której znajduje się Ziemia, jest również gwiazda która może eksplodować w każdej chwili. Naukowcy twierdzą, że po wybuchu, jej światło będzie tak mocne, że w nocy będzie można czytać książkę. ""Wiemy tylko z grubsza co się tam dzieje, dlatego taki wybuch może nastąpić za tysiąc lub za milion lat"" - twierdzi prof. Różyczka."
train,"Egipt: odsunięcie od władzy prezydenta Muhammada Mursiego

Wczoraj w Egipcie doszło do odsunięcia od władzy prezydenta Muhammada Mursiego przez wojsko jako rozwiązanie siłowe powstałego od dłuższego czasu kryzysu politycznego. Były ambasador RP w Egipcie Jan Natkański twierdzi że to nie był zamach stanu."
train,"2007-06-26: Zemke: „W sprawie Blidy mataczono”

Według przewodniczącego sejmowej Komisji ds. służb specjalnych, posła Janusza Zemke, taśma z nagraniem zatrzymania Barbary Blidy została zmanipulowana.

Poseł twierdzi, że Agencja Bezpieczeństwa Wewnętrznego od pierwszej chwili mataczyła w sprawie śmierci posłanki. ABW twierdziła np. że nie było czasu na to, aby sprawdzić, czy Blida miała w domu broń ponieważ decyzja w sprawie jej zatrzymania zapadła w przeddzień działań.

Tymczasem według ustaleń prokuratury narada w sprawie jej zatrzymania odbyła się na osiem dni przed akcją.

Zemke na podstawie rozmów z funkcjonariuszami ABW twierdzi też, że wbrew zeznaniom ABW nawet w domu Blidów nie padło pytanie o broń.

Prawdziwą sensacją nazywa Zemke fakt, że film z zatrzymania Blidy może być zmanipulowany. Poseł swoje domysły opiera na ustaleniach łódzkiej prokuratury. Wciąż jednak nie wiadomo co konkretnie zostało wycięte

Zemke powiedział, też że nie wierzy by okoliczności śmierci byłej posłanki SLD zostały wyjaśnione w normalnym trybie."
train,"WTA Katowice 2015: zakończyły się spotkania drugiej rundy kwalifikacji

W niedzielę 5 kwietnia miały miejsce spotkania drugiej rundy kwalifikacji do zawodów gry pojedynczej w turnieju tenisowym Katowice Open 2015. Tego dnia rozegrano siedem meczów. Spotkanie między Marie Bouzkovą a Misą Eguchi zostało określone jako walkower na rzecz Bouzkovej.

Swoje pierwsze mecze grały dwie najwyżej rozstawione zawodniczki: Magda Linette i Szachar Pe’er. Polka pokonała Ludmyłę Kiczenok po kreczu Ukrainki przy stanie 6:1, 4:0. W ostatniej fazie zmierzy się z pogromczynią Nadiji Kiczenok, Jelizawietą Kuliczkową. Pe’er, która wygrała z Elicą Kostową 6:4, 6:4, w poniedziałek będzie grać przeciwko Alaksandrze Sasnowicz (zwycięstwo z Susanne Celik).

W trzeciej ćwiartce rozegrano dwa długie mecze: Petra Martić wygrała z Richèl Hogenkamp 6:4, 6:7(5), 7:5, zaś Ana Bogdan pokonała kolejną Polkę - Justynę Jegiołkę - wynikiem 7:5, 6:7(10), 7:5. W ostatniej ćwiartce Marie Bouzková spróbuje przeciwstawić się Niginie Abduraimovej, która triumfowała nad Oliwią Szymczuch 6:4, 6:2.

Spotkania ostatniej rundy kwalifikacji rozegrane zostały w poniedziałek, 6 kwietnia. Pewna udziału w zawodach jest już Magda Linette."
train,"2006-02-16: ZIO: Kowalczyk zeszła z trasy biegu

Justyna Kowalczyk ostrzyła sobie zęby na dzisiejszy bieg na 10 km techniką klasyczną, a my liczyliśmy na jej dobry występ i może medal olimpijski. Początkowo biegła dobrze, utrzymując się kilkanaście sekund za liderką, Estonką Kristiną Smigun. Na dwa kilometry przed metą zeszła jednak z trasy i została odwieziona do ambulatorium. Teraz czuje się już dobrze. Ostatecznie złoty medal zdobyła wspomniana Estonka Smigun, druga była Norweżka Marit Bjorgen, a trzecia jej rodaczka Hilde Petersen.

Dziś startowali też Polacy w konkurencji snowcrossu, a konkretnie Mateusz Ligocki oraz Rafał Skarbek-Malczewski. Oboje jednak odpadli w 1/8 finału, zajmując 4. miejsca w swoich wyścigach. W wielkim finale złoty medal wywalczył reprezentant USA w:Seth Wescott, srebro trafiło do Słowaka Radoslava Zitka, a brąz do Francuza Paula-Henri Delerue'a.

Polskie reprezentantki startowały także w biatlonie. Tu jednak nie było zaskoczenia, Polki uplasowały się na miejscach poza pierwszą dziesiątka: Magdalena Gwizdoń była 20., Krystyna Pałka 25., Magdalena Nykiel 56., a Katarzyna Ponikwia 63. Złoto zdobyła Francuzka Florence Baverel-Robert, srebro Szwedka Anna Carin Olofsson, a brąz Ukrainka Lilia Jefremowa."
train,"2010-06-06: Athens Pride 2010: „Jesteśmy wszędzie”

Bardziej w atmosferze karnawału niż protestu, w sobotę 5 czerwca w stolicy Grecji przeszła ulicami manifestacja Athens Pride 2010. Hasło tegorocznej edycji greckiego dnia gejowskiej dumy brzmiało „Jesteśmy wszędzie”. W przemarszu przez miasto wzięło udział ponad 3000 osób. Tęczowe kolory, zabawa i muzyka disco wyraźnie odróżniały manifestację gejowską od szeregu dość agresywnych protestów politycznych przetaczających się przez Ateny w czasie ostatnich miesięcy, choć i tu jeden z niesionych transparentów nawiązywał do sytuacji ekonomicznej kraju: „Walka z dyskryminacją i kryzysem gospodarczym jest tą samą bitwą!”

Festyn i parada.

Athens Pride jest główny świętem gejów, lesbijek, osób bi- i transseksualnych, które organizują w Grecji już po raz siódmy, aby zaznaczyć publicznie swoją obecność, zwrócić społeczną uwagę na respektowanie praw mniejszości seksualnych oraz przypadki dyskryminacji i homofobii oraz zintegrować własne środowisko.

Ateńska impreza rozpoczęła się wczesnym popołudniem festynem pod sceną muzyczną ustawioną na placu Klafthmonos w centrum miasta. Na stoiskach zaprezentowały się wszystkie stowarzyszenia LGBT działające w Atenach i w Patrze, prasa i media internetowe związane z tymi środowiskami oraz ateńskie lokale, kluby i księgarnie gejowskie. Wyraźnie akcentowana była jak zawsze profilaktyka HIV/AIDS, kwestie społeczne związane z walką o prawa mniejszości seksualnych oraz kampanie o respektowanie praw człowieka. Na scenie jako pierwsi wystąpili Tamta Goduadze z grupą taneczną i DJ Tareq. Około 18:00 kilkutysięczny tłum poprowadzony przez muzykę z samochodowych platform wyruszył za ogromną tęczową flagą niesioną przez wolontariuszy – najpierw pod parlament na placu Syntagma, dalej pod reprezentacyjne budynki Akademii Ateńskiej i centralny plac Omonia, kończąc przemarsz w miejscu początku. Kolorowy pochód spotykał się na ulicach z sympatycznymi reakcjami ze strony ateńczyków i turystów.

Na tegorocznym festynie wyraźnie mniej było akcentów politycznych. Athens Pride 2009 odbywał się tuż przed greckimi wyborami parlamentarnymi – po roku czasu czołowe partie polityczne już nie zabiegają gorączkowo o głosy wyborców i nie pojawiło się żadne stoisko partyjne oprócz środowisk lewicowo-anarchistycznych, które w Grecji tradycyjnie sympatyzują z ruchem LGBT. W czasie całej imprezy i przemarszu przez miasto nie zanotowano też jakichkolwiek kontrmanifestacji czy ekscesów prawicowo-konserwatywnych, co jest o tyle zaskakujące, że Grecja jest krajem, w którym państwo i kościół wzajemnie wspierają swój autorytet, a większość obywateli deklaruje chrześcijański światopogląd.

Gejowska impreza na placu Klafthmonos trwała jeszcze przez długi czas po zakończeniu parady, do późnych godzin nocnych. Podczas „Party & Live Show” wystąpili na żywo DJ sets by Reckless, Fo!, George Spiliopoulos i Erwinand. Na drag & dance show zaprezentowali się Drag King Fem Show z Paryża, Koukles, Gazan's, i tancerze go-go. Specjalnym gościem imprezy była Elena Paparizou. W klubie „Candy Bar Downtown” w okolicach Keramikos w tym samym czasie trwało nocne after party dla uczestników Athens Pride.

Konferencja bałkańska.

Athens Pride poprzedziła dzień wcześniej pierwsza Regionalna Konferencja Pride Europy Południowo-Wschodniej i Bałkanów (SE European-Balkan Regional Pride Conference). Jak piszą organizatorzy, tegoroczne hasło „Jesteśmy wszędzie” odnosi się nie tylko do tego, że LGBT istnieją we wszystkich rodzinach, zawodach i dziedzinach życia, ale również do globalnego charakteru ruchu Pride — ""Niestety świętowanie Pride często nie spotyka się z akceptacją i radością, ale z przemocą i nienawiścią, jak w sąsiednich krajach, takich jak Serbia i Bułgaria.""

Rok wcześniej w odpowiedzi na trudną sytuację w Sofii, w geście solidarności rozpoczęto w Atenach program wymiany, którego rozwinięciem jest tegoroczna regionalna konferencja bałkańska. Wzięli w niej udział przedstawiciele ruchu LGBT z Zagrzebia, Sofii, Bukaresztu i Belgradu, politycy kilku greckich partii politycznych oraz delegaci międzynarodowych organizacji LGBT."
train,"2007-06-22: Gronkiewicz-Waltz zostanie ukarana?

Posłowie bankowej komisji śledczej chcą wystąpić do sądu za to, że Hanna Gronkiewicz-Waltz nie chce zeznawać ws. prywatyzacji Banku Śląskiego i prezesury NBP.

Komisja wystąpi do sądu o wymierzenie kary dla prezydent Warszawy, którą może być grzywna nawet 3 tys. złotych. Posłowie już zapowiadają, że Hanna Gronkiewicz-Waltz zostanie wezwana po raz drugi na przesłuchanie.

Gronkiewicz-Waltz tłumaczy, że - jej zdaniem - wyrok Trybunału Konstytucyjnego pozwala prezesowi NBP nie stawić się przed komisją. W oświadczeniu natomiast napisała, że ""Komisja śledcza - ze względów konstytucyjnych - nie jest uprawniona do badania działalności prezesa NBP"".

Adam Hofman, przewodniczący bankowej komisji śledczej, nie zgadza się ze zdaniem prezydent Warszawy. Argumentuje, że zgodnie z wyrokiem trybunału komisja nie może przesłuchiwać urzędującego, ale nie byłego prezesa NBP. Dlatego prezydent Warszawy powinna była do posłów przyjść."
train,"2005-07-07: Teczka Cimoszewicza wysłana do komisji śledczej ds. Afery Orlenu

Komisja śledcza ds. Afery Orlenu otrzyma teczkę marszałka Sejmu Włodzimierza Cimoszewicza. Do komisji wysłał ją dzisiaj Leon Kieres, który pełni obowiązki szefa IPN. Z prośbą o przysłanie teczki komisja ds. Orlenu zwróciła się we wtorek.

Jeszcze kilka dni temu Kieres miał wątpliwości czy komisja może otrzymać pełne akta wraz z materiałami z procesu lustracyjnego Cimoszewicza. Włodzimierz Cimoszewicz został bowiem już wcześniej oczyszczony z zarzutów współpracy ze specsłużbami PRL przez Sąd Lustracyjny. Wniosek o lustrację obecnego marszałka Sejmu złożył poprzedni rzecznik interesu publicznego, Bogusław Nizieński.

Z materiałów IPN wynika, że Cimoszewiczowi oferowano współpracę ze służbami PRL, na którą ten przystał, myśląc, że chodzi o współpracę ze służbami Ministerstwa Spraw Zagranicznych. Za urzędników tego ministerstwa podawali się bowiem agenci wywiadu. Podobnie akta zinterpretował sąd lustracyjny, oddalając zarzuty wobec Cimoszewicza."
train,"2007-04-21: 64. Tour de Pologne został zaprezentowany

W piątek wieczorem w hotelu Courtyard by Marriott Warsaw International Aiport Hotel w Warszawie, odbyła się prezentacja 64. Tour de Pologne, podczas której poznaliśmy 7 etapów, które będą mieli do pokonania kolarze z 23 drużyn (20 Pro Tour oraz 3 dzikie karty). Łączna długość wyścigu będzie wynosiła 1237,1 km, jak już wcześniej zapowiadano kolarze wyruszą 9 września z Warszawy. Wyścig zakończy się podobnie jak w latach ubiegłych w Karpaczu podjazdem pod Orlinek. Dyrektor wyścigu Czesław Lang powiedział: """"Jestem bardzo zadowolony z trasy, którą udało się nam ułożyć. W tym roku o jeden dzień przyspieszyliśmy wyścig. Rozpocznie się w niedzielę, a nie jak zazwyczaj było w poniedziałek. Lepszego startu nie mogliśmy sobie wymarzyć, bo Warszawa zasługuję na tak ważne wydarzenie sportowe"""", w Warszawie kolarze będą ścigać się drużynowo, na czas. Trasa warszawskiego etapu będzie wynosiła 3 km. """"W stolicy odbędzie się drużynowa jazda na czas wokół Placu Teatralnego. To będzie też znakomita okazja, żeby z wielką pompą przedstawić kolarzy biorących udział w Tour de Pologne"""" - mówił Lang. Kolejne cztery etapy będą etapami płaskimi, kolarze zawitają do takich miejscowości jak Płońsk, Olsztyn, Ostróda, Gdańsk, Chojnice, Poznań, Września oraz Świdnica. Następnie peleton wjedzie na dwa górskie etapy z Dzierżoniowa do Jeleniej Góry oraz z Jeleniej Góry do Karpacza, gdzie poznamy zwycięzcę wyścigu.

W wyścigu wezmą udział kolarze z 20 najlepszych grup świata należących do cyklu Pro Tour oraz 3 drużyny Professional Continental Team. Pierwszą dziką kartę otrzymała polska grupa Action-UNIQA, w której większą część stanowią zawodnicy z Polski, w poprzednim roku na TDP dobrze spisali się Marek Rutkiewicz (4 miejsce, najlepszy Polak), Bartosz Huzarski (najlepszy góral), oraz Marcin Osiński (najaktywniejszy na premiach lotnych). W tym roku do Action-UNIQA dołączył dwukrotny zwycięzca Tour de Pologne Ondrej Sosenka. Oprócz polskiej grupy dzikie karty otrzymała włoska Ceramica Flaminia, w której trzej Polacy jeżdzą: Tomasz Marczyński, Adam Wadecki oraz Hubert Kryś. Ostatnia dzika karta przypadła grupie Volksbank, która w swoim składzie ma Mariusza Witeckiego - aktualnego Mistrza Polski. Dzikiej karty nie dostała grupa Miche (która brała udział w poprzednich latach), grupa ta podobnie jak pozostałe polskie teamy nie mogly otrzymać prawa do startu w TDP ponieważ znajdują się w UCI Continental Teams a w imprezach Pro Tour mogą brać udział grupy Pro Tour oraz Professional Continental Team.

Trasa wyścigu."
train,"2005-07-23: Szczecin: Centralne Obchody Święta Policji

Uroczystości Święta Policji rozpoczęła promocja oficerska absolwentów Wyższej Szkoły Policyjnej, gdzie na stopień podkomisarza zostało promowanych 120 policjantów, w tym 4 kobiety. W obchodach, które odbyły się na Wałach Chrobrego uczestniczyli m.in. komendant główny policji Leszek Szreder, wiceminister MSWiA Tadeusz Matusiak oraz szef Biura Bezpieczeństwa Narodowego Jerzy Bahr. Jest to wyjątkowa ceremonia, ponieważ została zorganizowana po raz pierwszy poza Warszawą.

Podczas uroczystości komendant główny nadinspektor Leszek Szreder, zapewnił, że choć na razie nie mamy informacji o planowanych w Polsce zamachach, nasze służby są dobrze przygotowane na każdą ewentualność. Jednym z dowodów był pokaz umiejętności antyterrorystów. Szreder zapewnił, że walka z terroryzmem i związane z tym szkolenie służb to obecnie priorytet.

Na zakończenie ceremonii mieszkańcy Szczecina obejrzeli pokazy policyjnych śmigłowców, skoki spadochronowe oraz pokazy policyjnych łodzi na rzece.

Po uroczystości jej uczestnicy przemaszerowali ulicami Szczecina na Jasne Błonia, gdzie rozpoczął się festyn policyjny. W jego programie znalazły się liczne atrakcje, takie jak pokaz sprzętu i taktyki policyjnej oraz sprawności funkcjonariuszy, pokaz tresury psów policyjnych, policji konnej i motocyklowej. Festyn zakończy występ Budki Suflera."
train,"2008-05-10: Warszawa: manifestacja śląskich autonomistów

We wtorek, 6 maja 2008 roku, ponad 100 członków Ruchu Autonomii Śląska zorganizowało w Warszawie demonstrację z okazji 63. rocznicy zlikwidowania przez polską komunistyczną władzę Autonomicznego Województwa Śląskiego.

Działacze z flagami Górnego Śląska oraz dużymi transparentami z napisami ""Gůrny Ślůnsk"", ""Oberschlesien"", ""Oddajcie Autonomię"" , ""Autonomia. Śląsk syty i Polska cała"" zawitali w kancelarii premiera Donalda Tuska, aby złożyć petycję, w której proszą go o skierowanie wniosku do Trybunału Konstytucyjnego. Sędziowie Trybunału mogliby oficjalnie potwierdzić, że autonomia została zniesiona bezprawnie. Petycję w imieniu premiera przyjął Rafał Grupiński - sekretarz stanu oraz Tomasz Siemoniak - wiceminister spraw wewnętrznych i administracji.

Na manifestacji, podobnie jak na I Marszu Autonomii w Katowicach, grała śląska orkiestra, tym razem z Brzezinki - dzielnicy Gliwic. Manifestanci rozdawali przechodniom ulotki z wyjaśnieniem, że autonomia nie jest niepodległością i że Ruch Autonomii Śląska nie zamierza odłączać polskiej części Śląska od Polski. Podkreślając swoje pokojowe intencje, wypuszczono w niebo przywiezione ze sobą gołębie, które samodzielnie wrócą na Śląsk.

Wśród gości specjalnych popierających manifestację byli m.in. pisarz i malarz Henryk Waniek, reżyser i polityk Kazimierz Kutz oraz aktor i kabareciarz Marian Makula."
train,"2007-12-02: Euro 2008: wylosowano grupy

W niedzielę w Lucernie odbyło się losowanie grup finałów piłkarskich Mistrzostw Europy rozgrywanych w 2008 roku w Austrii i Szwajcarii.

W inauguracyjnym meczu 7 czerwca w Bazylei spotkają się piłkarze Austrii i Czech.

Pierwszy mecz jaki zagra reprezentacja Polski w finałach piłkarskich mistrzostw Europy będzie rozegrany z Niemcami na stadionie Woerthersee w Klagenfurcie, 8 czerwca o godzinie 20:45.

Opinie.

Komentatorzy sportowi mają różne zdania na temat losowania, jednak większość z nich uważa, że Polska wylosowała dobrą grupę.

""Losowanie? Idealne. Nie ma co rozdzierać szat. Lepiej nie mogliśmy trafić. A jeszcze ważniejsze jest to, że w razie awansu z grupy nie natkniemy się na żadną z tradycyjnych europejskich potęg"" - stwierdził Rafał Stec, piszący artykuły o tematyce sportowej dla Gazety Wyborczej.

Natomiast Michał Szadkowski, dziennikarz sportowy powiedział, że ""W pierwszym i drugim koszyku trafiliśmy tak, jak chcieliśmy. Austria i Chorwacja to teoretycznie najsłabsze drużyny z pierwszego i drugiego koszyka. Z Niemcami mamy porachunki za zeszłoroczny mundial. W kontekście wyjścia z grupy ważne jest to, że grupa A też nie jest najsilniejsza, a z zespołem z tej grupy spotkamy się po ewentualnym awansie"".

""Dwa razy się cieszyłem już po losowaniu. To było przed MŚ w Korei i Japonii i w Niemczech. Teraz chciałbym choć raz cieszyć się po fazie grupowej. Uważam, ze to złe losowanie, bo znowu trafiliśmy do grupy, z której awans wydaje się bardzo możliwy, prawdopodobny i wszyscy w to wierzymy. Jeśli znowu się nie uda, rozczarowanie będzie jeszcze większe"" - stwierdził Robert Błoński, dziennikarz Gazety Wyborczej.

Mecze grupy B.

8 czerwca 2008 r.:

12 czerwca 2008 r.:

16 czerwca 2008 r.:"
train,"2005-05-05: Debata o samorozwiązaniu Sejmu

Trzej przewodniczący partii politycznych, które złożyły wnioski o samorozwiązanie Izby, Roman Giertych (LPR), Lech Kaczyński (PiS) oraz Donald Tusk (PO), już od 9 rano rozpoczęli atakować obecnie panujący rząd z mównicy sejmowej, oskarżając go o ""kompromitowanie Polski w oczach swojego narodu"".

Przed godziną 10 poseł Zbigniew Nowak wkroczył na mównicę kontynuując swój protest głodowy, trzymając w rękach tablicę reklamującą swój protest i jego stronę internetową, www.raportnowaka.pl. Na prośbę Lecha Kaczyńskiego i Donalda Tuska, marszałek Sejmu Włodzimierz Cimoszewicz wstrzymał obrady i zwołał prezydium Sejmu, po czym usunięto posła Nowaka z sali.

Po usłyszeniu oskarżeń trzech partii politycznych, Krzysztof Janik, przewodniczący SLD zabrał głos, krytykując wystąpienia swoich poprzedników i oskarżając ich o ""kłamstwo i obłudę"". Wtedy też na mównicę ponownie wkroczył poseł Nowak i pozostał tam. Gdy Jan Rokita z PO zabrał głos i rozpoczął krytykę wystąpienia posła Janika, lewica zaczęła krzyczeć w jego stronę i przeszkadzać mu w przemówieniu. Rokita powiedział m.in., że już od jutra szef SLD, Józef Oleksy, może nie zasiadać w Izbie, jeżeli sąd lustracyjny uzna go winnym kłamstwa lustracyjnego.

Następnie posłowie z innych partii przeczytali oświadczenia, po czym nastąpiła długa dyskusja, w czasie której kilkudziesięciu posłów zadawało pytania co do trzech wniosków o samorozwiązaniu. O godzinie 16:30 odbyły się głosowania, w którym 253 (w głosowaniu nad wnioskiem PO - 255) posłów opowiedziało się za skróceniem kadencji Sejmu - wśród nich było dwóch członków SLD - Włodzimierz Cimoszewicz i Jerzy Szteliga. Za każdym razem przeciw było 172 posłów. Aby jakikolwiek wniosek przeszedł, wymaganych było 307 głosów.

Jak zapowiedział premier Marek Belka, jutro poda swój rząd do dymisji i prawdopodobnie przejdzie do Partii Demokratycznej. Prezydent Aleksander Kwaśniewski zapowiedział, że nie przyjmie dymisji i Belka będzie musiał dalej prowadzić rząd, już jako opozycjonista.

W chwili obecnej, to właśnie prezydent Kwaśniewski musi ogłosić do 21. lipca datę wyborów parlamentarnych. Muszą się one odbyć pomiędzy 25 września a 16 października, w niedzielę. Istnieje możliwość, że wybory te będą połączone z wyborami prezydenckimi oraz referendum w sprawie traktatu konstytucyjnego Unii Europejskiej."
train,"Solidarna Polska o rządach komisarza w Oświęcimiu, który przegrał wybory

Solidarna Polska na konferencji prasowej 11 lipca 2013 roku określiła sytuację panującą w oświęcimskim samorządzie jako ""patologiczną"". Dzisiejsza ""Rzeczpospolita"" opisała, że Janusz Chwierut jest komisarzem powołanym przez premiera, pełniącym obowiązki prezydenta Oświęcimia.

Janusz Chwierut przegrał wybory prezydenta Oświęcimia w 2010 roku z Jackiem Grosserem 82 głosami. Zwycięzca uległ jednak między wyborami samorządowymi a zaprzysiężeniem poważnemu wypadkowi i do dzisiaj nie jest w stanie złożyć przysięgi, jest niezdolny do samodzielnej egzystencji.

Premier powołał więc zgodnie z ustawą o samorządzie komisarza, który zastępuje prezydenta niezdolnego pełnić funkcję. Solidarna Polska uważa powołanie osoby, która przegrała te wybory za ""patologiczne i kłócące się z zasadami demokracji"".

Solidarna Polska zaproponowała zmiany w ustawie o samorządzie lokalnym. Posłowie ci nie chcą, żeby sytuacja z Oświęcimia powtórzyła się nigdzie indziej w kraju. Zaproponowano, aby mandat prezydenta, burmistrza lub wójta wygasał automatycznie w przypadku niezdolności do wykonywania funkcji przez okres dłuższy niż pół roku."
train,"2009-07-05: Cavendish najszybszy na 2. etapie Tour de France 2009

W niedzielę, drugiego dnia wyścigu, kolarze opuścili Monako i ruszyli na południe do miejscowości Brignoles. Peleton pokonał 187 kilometrowy etap w czasie czterech i pół godziny. Pierwszym na mecie sprinterem okazał się Brytyjczyk Mark Cavendish (Team Columbia). Tuż za nim finiszował Amerykanin Tyler Farrar (Garmin-Slipstream), a trzeci był Francuz Romain Feillu (Agritubel). Liderem pozostał Szwajcar Fabian Cancellara (Saxo Bank).

Na lekko pofałdowanej trasie organizatorzy przewidzieli trzy lotnie finisze i cztery premie górskie. Pierwsza z nich, była premią 3. kategorii i czekała na kolarzy już w okolicach ósmego kilometra. Trzy następne to premie 4. kategorii, a ostatnia z nich znalazła się na 129 kilometrze. Sama końcówka wiodła natomiast lekko w dół.

Na 27 kilometrze, za pierwszą lotną premią w Nicei, zawiązała się ucieczka. Jechali w niej: Stephen Auge (Cofidis), Stef Clement (Rabobank), Cyril Dessel (Ag2r) oraz Fin Jussi Veikkanen (FDJ). Czwórka kolarzy zgodnie współpracowała przez większość etapu i w pewnym momencie udało im się wypracować pięcioipółminutową przewagę nad peletonem. Zostali jednak doścignięci na 10 km przed metą. Ucieczka opłaciła się czterokrotnemu mistrzowi Finlandii, który wygrał trzy z czterech górskich premii, zdobywając łącznie 9 punktów. Dało mu to prowadzenie w klasyfikacji o białą koszulkę w czerwone grochy.

Etap okazał się pechowy dla Jurgena Van De Walle, który, w niedzielę wieczorem, był zmuszony wycofać się z dalszej rywalizacji w wyścigu. Zawodnik Quick Stepu upadł po przejechaniu 35 kilometrów, co prawda udało mu się dojechać do mety, ale wkrótce potem został przewieziony do szpitala w Marsylii, gdzie zdiagnozowano u niego przebicie prawego płuca i pęknięcie obojczyka. Alessandro Tegner, rzecznik prasowy belgijskiej ekipy, opisał co się stało: ""Coś leżało na drodze, być może kamień i Jurgen był pierwszym zawodnikiem, który upadł. Uderzenie przy upadku było dosyć mocne, ponieważ peleton jechał całkiem szybko."" Kolarz pozostał w szpitalu na dalsze obserwacje. Belg jest pierwszym kolarzem, ze 180 osobowej grupy, który się wycofał."
train,"2007-08-12: Wcześniejsze wybory

Premier Jarosław Kaczyński oświadczył w sobotę, że Rada Polityczna PiS zgodziła się na wcześniejsze wybory. Mogłyby się one odbyć na jesieni 2007 roku, 21 października – to najbardziej prawdopodobny termin.

Zdaniem SLD i PO, przedterminowe wybory, to konieczność.

Sceptycznie do zapowiedzi Jarosława Kaczyńskiego podchodzą liderzy LPR i Samoobrony, wg których, przed wyborami konieczne jest powołanie sejmowej komisji śledczej ds. zbadania akcji CBA w Ministerstwie Rolnictwa i Rozwoju Wsi.

W sobotę rano doszło do rozmów premiera z wicepremierem Romanem Giertychem. Lider LPR po spotkaniu poinformował, iż premier ""zrywa umowę koalicyjną"" a w poniedziałek odwoła ministrów LPR i prawdopodobnie Samoobrony. Premier zapewnił, że ""jeśli PiS i PO mają wolę, aby odbyły się wybory, to one będą"".

""Ja mówię o wyborach na jesieni, a nie na wiosnę, bo wybory na wiosnę, to by były wybory stosunkowo odległe. Nie widzę w tej chwili możliwości podtrzymywania rządu mniejszościowego, a takiego rządu, jaki jest w tej chwili, my po prostu nie chcemy"" - podkreślił szef rządu oraz dodał, że: ""Listopad jest zupełnie najdalszym terminem, jaki może wchodzić w grę""."
train,"2008-09-30: Śnieg na Marsie

Laserowy przyrząd lądownika Mars Phoenix Lander, służący badaniu atmosfery Marsa, wykrył opad śniegu z chmury znajdującej się około 4 kilometrów nad lądownikiem. Dane wskazują, że śnieg nie dolatywał do powierzchni planety, wcześniej parując.

""""Nic takiego nie widziano wcześniej na Marsie"""", powiedział Jim Whiteway z York University z Toronto, główny naukowiec kanadyjskiej stacji meteorologicznej znajdującej się na pokładzie lądownika. ""Niewykluczone, że śnieg może jednak dolatywać do powierzchni.""

Przyrządy naukowe Phoenix zasugerowały też obecność węglanu wapnia, składnika kredy i gliny. Na Ziemi większość węglanów i glin powstaje jedynie w obecności ciekłej wody. """"Nadal zbieramy dane i przed nami jest mnóstwo analiz, ale idziemy do przodu szukając odpowiedzi na jedno z głównych pytań, jakie sobie zadaliśmy"""", mówił główny naukowiec misji, Peter Smith. Dowodów na obecność węglanu wapnia dostarczyły przyrządy TEGA i MECA.TEGA odnotował intensywne uwalnianie dwutlenku węgla przy temperaturze rozkładu węglanu, podczas której wytwarzane jest CO2. MECA wykrył węglan wapnia poprzez efekt buforowy podczas analizy ""na mokro"" próbek gruntu. Zmierzona koncentracja wapnia była zgodna z oczekiwaną koncentracją w roztworze buforowanym węglanem wapnia.

Misja lądownika Phoenix trwa już 2 miesiące dłużej niż planowano. Niestety, zbliżająca się marsjańska zima jeszcze przed końcem roku spowoduje, że lądownik będzie miał za mało energii elektrycznej aby dalej działać. Nim to nastąpi, obsługa statku spróbuje jeszcze uruchomić mikrofon, aby zarejestrować odgłosy na powierzchni Czerwonej Planety.

""""Przez prawie trzy miesiące od lądowania, Słońce nie zachodziło"""", mówił menadżer misji w ośrodku JPL, Barry Goldstein. """"Teraz znika pod horyzontem na ponad 4 godziny na dobę, a z każdym tygodniem nasze panele produkują coraz mniej energii elektrycznej. Przed końcem października nie będzie dostatecznie dużo energii aby poruszać automatycznym ramieniem""""."
train,"2007-09-18: ''Przebojowa noc'' w TVP 1 zyskuje nowych widzów

Program rozrywkowy emitowany w TVP1 pt. ""Przebojowa noc"" zyskał na oglądalności 6%. Liczba widzów wzrosła z 1,6 mln do 1,7 mln.

Radosław Brzózka, który współprowadził show z Januszem Józefowiczem, prawdopodobnie będzie brał dalej w nim udział. Brzózka jest także gospodarzem programu emitowanego w TVP1 pt. ""Teleexpress nocą"".

Ze względu na problemy zdrowotne Jarosław Kret nie poprowadził sobotniego wydania programu tak jak to planowała TVP."
train,"2007-07-26: Pawłowiec: „Fotyga działa na szkodę Polski i naraża nasz kraj na utratę wiarygodności”

""Anna Fotyga działa na szkodę Polski i naraża nasz kraj na utratę wiarygodności"" - stwierdził Daniel Pawłowiec, sekretarz stanu w Urzędzie Komitetu Integracji Europejskiej.

W liście do minister spraw zagranicznych polityk Ligi Polskich Rodzin domaga się wyjaśnień w sprawie ""klęski na szczycie w Brukseli"": ""Wzywam (...) Panią Minister do publicznego udzielenia informacji w jaki sposób rzekomy polski sukces podczas brukselskiego szczytu zamienił się w klęskę, w jaką stronę zmierza polska dyplomacja jeśli chodzi o integrację w ramach UE"".

""Stanowisko polskiego Ministerstwa Spraw Zagranicznych, zaprezentowane podczas tych negocjacji jest z punktu widzenia polskiego interesu narodowego głęboko nieefektywne i szkodliwe. Szybka rezygnacja z postulatów dotyczących systemu głosowania w Radzie Unii Europejskiej naraziła Polskę na utratę wiarygodności podczas kolejnych negocjacji"" - napisał Pawłowiec w liście do Anny Fotygi.

""LPR zawsze była antyeuropejska, dlatego ten list mnie nie zaskoczył. To przemyślane i celowe działanie. System głosowania w Radzie UE został obroniony"" - powiedział Marek Suski, poseł Prawa i Sprawiedliwości.

Opinia Daniela Pawłowca nie jest oficjalnym stanowiskiem Ligi Polskich Rodzin. ""Jest to jego prywatne zdanie. (...) Naszą opinię wyraziłby premier Giertych"" - powiedział Arnold Masin, poseł LPR."
train,"Odkryto fale grawitacyjne

Po raz pierwszy w historii udało się zaobserwować fale grawitacyjne - ogłoszono wyniki badań naukowców zaangażowanych w projekt BICEP2. Uzyskali oni także dowód na przewidywaną przez teorie kosmologiczne erę inflacji na początku istnienia Wszechświata.

Zespół astrofizyków, któremu szefuje John Kovac z Harvard-Smithsonian Center for Astrophysics dokonał odkrycia fal grawitacyjnych. Naukowcom ze stacji naukowej na Antarktydzie udało się zarejestrować echa Wielkiego Wybuchu, czyli tzw. pierwotne fale grawitacyjne.

Naukowcy odkryli istnienie fal grawitacyjnych dzięki radioteleskopowi BICEP (z ang. Background Imaging of Cosmic Extragalactic Polarization), który do 2008 roku pracował na biegunie południowym.

Naukowcy w ramach programu BICEP obserwowali kosmiczne mikrofalowe promieniowanie tła, które jest śladem po Wielkim Wybuchu. Promieniowanie tła zachowuje się podobnie jak inne rodzaje promieniowania elektromagnetycznego (np. światła), a w szczególności posiada polaryzację. Zniekształcenia mikrofalowe promieniowanie tła potwierdzają istnienie fal grawitacyjnych.

Wyniki badań uzyskano dzięki danym z obserwacji mikrofalowego promieniowania tła, czyli pozostałości po Wielkim Wybuchu, które zbierał teleskop BICEP na biegunie południowym. Niewielkie fluktuacje odkryte dzięki teleskopowi BICEP pozwoliły na wyciągnięcie wniosku o istnieniu zjawiska fal grawitacyjnych.

Oznacza to również, że pośrednio potwierdzono hipotetyczną cząsteczkę przenoszenia tego oddziaływania czyli grawiton. To otwiera zupełnie nowey etap fizyki, bowiem Model Standardowy nie obejmuje oddziaływań grawitacyjnych i hipotetycznych
cząstek zwanych grawitonami.

Jeżeli wyniki obserwacji zostaną potwierdzone, to można oczekiwać przyznania Nagrody Nobla za to odkrycie."
train,"2009-07-16: Kolekcja Ludwiga Zimmerera w Muzeum Etnograficznym

Do Państwowego Muzeum Etnograficznego w Warszawie trafiło 50 skrzyń zawierających około 1000 obiektów polskiej sztuki ludowej, które stanowią fragment kolekcji Ludwiga Zimmerera (1924-1987) - polskiego dziennikarza, który stworzył największą po II wojnie światowej prywatną kolekcję tego typu dzieł wpisaną w 1997 do rejestru zabytków. 15 lipca 2009 nastąpiło uroczyste otwarcie jednej z nich.

Zbiory Zimmerera przez większą część czasu znajdowały się w jego domu przy ulicy Dąbrowieckiej 28 na Saskiej Kępie, do którego sprowadził się wraz z przybyciem do stolicy w 1956. Po jego śmierci dom wraz z kolekcją został przejęty przez drugą żonę mimo tego, iż został on wcześniej sprzedany a sam Zimmerer wykonanie testamentu powierzył swojej córce. Kilka miesięcy temu komornik zmusił nielegalną lokatorkę do opuszczenia budynku. Zabrała ona ze sobą część kolekcji pozostawiając około 1000 eksponatów, które przekazane zostały do Państwowego Muzeum Etnograficznego. O pasji Ludwiga Zimmerera opowiada film Andrzeja Wajdy z 1987."
train,"2009-10-21: XVII Międzynarodowy Festiwal Sztuki Autorów Zdjęć Filmowych

Pod koniec listopada rusza w Łodzi XVII Międzynarodowy Festiwal Sztuki Autorów Zdjęć Filmowych - Plus Camerimage 2009, którego sponsorem tytularnym jest sieć komórkowa Plus.

Festiwal w tym roku odbywał się będzie od 28 listopada do 5 grudnia 2009 r. Już po raz piąty, w ramach Konkursu Filmów Polskich zaprezentowane zostaną rodzime produkcje wybrane spośród zgłoszonych do selekcji filmów.

Międzynarodowy Festiwal Filmowy Plus Camerimage zorganizował ""Przegląd kina polskiego"" w 2005 r., który podczas kolejnej edycji Festiwalu został przekształcony w Konkurs Filmów Polskich pod patronatem operatora sieci Plus. Był to pierwszy w Polsce konkurs rodzimej kinematografii ocenianej przez Jury złożone wyłącznie z zagranicznych filmowców, w tym wielu laureatów Oscara, członków Amerykańskiej Akademii Filmowej.

Autor zdjęć oraz reżyser zwycięskiego filmu zostanie nagrodzony podczas ceremonii zamknięcia.

Filmy zakwalifikowane do konkursu:

Wszystkie zostaną zaprezentowane w dużej sali kinowej w Centrum Festiwalowym w Teatrze Wielkim w Łodzi."
train,"2007-11-22: Liban: kryzys polityczny grozi konfliktem zbrojnym

Nasila się libański kryzys rządowy. Choć kadencja obecnego prezydenta Émila Lahouda kończy się w piątek, podzielony parlament ma ogromny problem z wyborem jego następcy.

Głosowanie nad wyborem nowego prezydenta (w Libanie głowę państwa wybiera parlament) zostało przełożone z dnia dzisiejszego na najbliższy piątek. Nic nie gwarantuje jednak, że nowy prezydent zostanie wybrany tego dnia. Jeśli tak się nie stanie władza prezydenta, zgodnie z prawem przejdzie automatycznie w gestie premiera Fouada Siniora. Lahud zapowiedział już, że sprzeciwi się takiemu obrotowi spraw.

Parlamentarne obstrukcje pogłębiają trwający prawie rok kryzys. W obawie przed ewentualnym zaostrzeniem sytuacji w kraju, siły mundurowe zwiększyły środki bezpieczeństwa. Podwyższony stopień bezpieczeństwa widać szczególnie w Bejrucie, stolicy kraju."
train,"2005-02-26: Afera paliwowa: Kaczmarek brał łapówki?

Jak ujawnili w piątkowym wydaniu ""Teleexpressu"" dziennikarze Telewizji Polskiej, zeznający w prokuraturze znany lobbysta Marek D. oświadczył, że były minister skarbu Wiesław Kaczmarek wielokrotnie przyjmował gigantyczne korzyści majątkowe przy okazji prywatyzacji polskich zakładów przemysłowych.

Marek D. osadzony jest w areszcie w związku z aferą paliwową. Materiały zebrane przez ABW świadczą między innymi, że usiłował negocjować z ministrem skarbu Zbigniewem Kaniewskim sprzedaż Rosjanom kluczowych polskich firm energetycznych, w czym miał mu pomagać poseł SLD Andrzej Pęczak. W przyszłym tygodniu aresztowany lobbysta będzie przesłuchiwany przez komisję śledczą ds. PKN Orlen. Posłowie z komisji otrzymali już dostęp do sensacyjnych zeznań. ""Nie będę tej sprawy komentował. Jedno mogę tylko powiedzieć: materiały są porażające"" – przyznał wiceszef komisji, Roman Giertych.

Według Marka D. Wiesław Kaczmarek, który pełnił funkcję ministra skarbu od października 2001 roku do stycznia 2003 roku, miał przyjąć między innymi milion dolarów za prywatyzację Cementowni Ożarów oraz bliżej nieokreśloną kwotę za prywatyzację Browarów Tyskich.

""To jakieś bzdury, oszczerstwa. W ogóle nie mam pojęcia, o czym pan D. mówi. Nic takiego nigdy nie miało miejsca"" – odpiera zarzuty Kaczmarek.

Tymczasem w odtajnionej notatce sporządzonej przez Agencję Wywiadu, dotyczącej spotkania w lipcu 2003 roku w Wiedniu Jana Kulczyka i Władimira Ałganowa, także wspomniano, że Kaczmarek pomagał Rosjanom przy zakupie Rafinerii Gdańskiej, za co miał otrzymać korzyść finansową.

Zeznania lobbysty potwierdzają także zarzuty wobec aresztowanego posła Andrzeja Pęczaka, który od D. miał w zamian za wpływ na ministra skarbu w kwestii sprzedaży Polskich Hut Stali otrzymać mercedesa i 250 tysięcy dolarów."
train,"2008-05-17: Co dalej z Cukrownią Lublin?

Przyszłość lubelskiej cukrowni wciąż jest niejasna. Pracownicy pozostałych dwóch cukrowni przeznaczonych do likwidacji - zakładów w Brześciu Kujawskim i Łapach - zawarły porozumienie z Krajową Spółka Cukrową SA.

Umowy podpisane z załogami Cukrowni Brześć Kujawski i Cukrowni Łapy mają zapewnić pracownikom pomoc: zarówno finansową, jak też wsparcie w przekwalifikowaniu i znalezieniu innego zatrudnienia. Porozumienia zakładają też wprowadzenie w obu zakładach Programów Dobrowolnych Odejść. Na ich mocy pracownicy, którzy między 16 a 27 czerwca złożą dobrowolny wniosek o rozwiązanie umowy o pracę za porozumieniem stron, dostaną dodatkowe odprawy. Razem ze świadczeniami ustawowymi wyniosą one średnio 85 tys. zł, a w niektórych przypadkach przekroczą 90 tys. zł na jednego pracownika.

Natomiast lubelscy cukrownicy protestują przeciwko zamknięciu w grudniu cukrowni. Krajowa Spółka Cukrowa podała, że powodem były wymogi Unii Europejskiej, która narzuciła Polsce limity produkcji cukru. Przewodniczący Komitetu Obrony Cukrowni Lublin, Artur Kotyra przypominał, że rozmowy z zarządem Spółki cały czas trwają."
train,"2007-08-20: Kaczmarek kontra PiS

""Genialnie nas oszukiwał"" - powiedział premier po dymisji Janusza Kaczmarka. Ministerstwo Sprawiedliwości postanowiło przyjrzeć się śledztwom Prokuratury Apelacyjnej w Gdańsku, na które miał wpływ Janusz Kaczmarek - dowiedziała się „Rzeczpospolita”.

Ministerstwo Sprawiedliwości zamierza przeprowadzić kwerendę śledztw prowadzonych za kadencji SLD, na które Kaczmarek mógł mieć wpływ. Według gazety, w pierwszej kolejności przeglądane będą akta dochodzenia w sprawie afery Stella Maris.

Druga kontrola obejmie wciąż niezakończone śledztwo dotyczące prywatyzacji PZU. Zeznający w tej sprawie przed sejmową komisją śledczą były szef PZU Grzegorz Wieczerzak wśród osób, które miały mieć wpływ na prywatyzację ubezpieczeniowego giganta, wymienił ludzi z najbliższego otoczenia byłego prezydenta Aleksandra Kwaśniewskiego, m.in. byłego premiera Marka Belkę.
Tymczasem Janusz Kaczmarek ma zamiar postawić PiS kolejne zarzuty. Ma on wystąpić w środę na pierwszym powakacyjnym posiedzeniu Sejmu."
train,"2008-04-30: CK Agora: konferencja na temat metod wychowawczych

12 i 13 maja odbędzie się, organizowana przez Atomedia Consulting, dwudniowa konferencja na temat metod pedagogicznych pt: ""Jak zrozumieć świat dziecka"". Atomoedia Consulting to wydawca informatora Skarb Rodzica. W programie m.in. zagadnienia związane z bajkoterapią, arteterapią, znaczeniem symboli i rysunków w życiu dziecka, zabawami angażującymi różne zmysły. Uczestnicy konferencji zapoznają się z pomocami edukacyjnymi oferowanymi przez wydawców i dystrybutorów. Będą mogli wziąć udział w spotkaniach i dyskusjach z autorami podręczników dla dzieci, nauczycieli i rodziców a także - jako widzowie – uczestniczyć w Festiwalu Śpiewających Przedszkolaków. Konferencja kierowana jest, w dużej mierze, do pedagogów, studentów kierunków pedagogicznych oraz rodziców. Odbędzie się ona w budynku wrocławskiego Centrum Kultury Agora. Koszt uczestnictwa to 139 zł za osobę."
train,"SLD chce wybudowania pomnika Ignacego Daszyńskiego w Warszawie

SLD zorganizowało w Sejmie na cztery dni przed tegorocznym Świętem Niepodległości konferencję prasową zatytułowaną ""Inicjatywa SLD przed 11 listopada"".

W konferencji wzięli udział przewodniczący partii Leszek Miller, rzecznik Dariusz Joński i poseł Krzysztof Gawkowski.

Zapowiedzieli oni, że wystosują do prezydent Warszawy Hanny Gronkiewicz-Waltz pismo, w którym się zwrócą o wybudowanie pomnika Ignacego Daszyńskiego w stolicy. Zwrócono bowiem uwagę, że wśród stu jedenastu pomników w Warszawie, nie ma pomnika tego socjalisty.

Pomysł jest odpowiedzią na Marsz Niepodległości organizowany przez prezydenta Komorowskiego. Zdaniem Leszka Millera, prezydent składając kwiaty przed pomnikami wielu osób, pominie Ignacego Daszyńskiego, bo jego pomnika po prostu nie ma w Warszawie. Przypadająca w przyszłym roku 95. rocznica powstania rządu Daszyńskiego, będzie odpowiednią okazją do odsłonięcia monumentu.

- ""Mija kolejna rocznica odradzającej się Polski. Jej pierwszy rząd Ignacego Daszyńskiego wystąpił z bardzo postępowym programem, w którym uwzględniał m.in. 8-godzinny dzień pracy, równe prawa kobiet i mężczyzn, ustawodawstwo sankcjonujące istnienie związków zawodowych. Nie można nie schylić głowy w geście szacunku."" - powiedział Leszek Miller.

Monument miałby zostać zlokalizowany na Trakcie Królewskim."
train,"2007-06-12: Jest przeglądarka Safari dla Windows

Firma Apple wypuściła nową wersję przeglądarki internetowej Safari (Safari 3 Public Beta), bardzo dobrze znanej użytkownikom komputerów Macintosh (Maców). To co przykuwa uwagę, to fakt iż przeglądarka ta po raz pierwszy ukaże się w wersji dla systemu Windows. Można ją ściągnąć ze strony WWW firmy.

Jest to dobra wiadomość dla tych, którzy poszukiwali przeglądarki przeznaczonej dla ""okien"", opartej na silniku KHTML, na którym - a dokładniej na opartym na nim silniku Webkit -
jest oparta m.in. przeglądarka ""Safari"" (także Konqueror dla Linuxa; zobacz informacje o przeglądarce Swift). Wśród nich są webmasterzy, którzy nie będą musieli posiadać oddzielnych komputerów Macintosh, jeżeli będą chcieli pisać aplikacje internetowe dla użytkowników tych maszyn. Jednak lista osób korzystających z sieci Internet zainteresowanych tą przeglądarką może się zwiększyć, ponieważ, jeśli to zgodne z prawdą, jak podaje oficjalna strona Apple, z której można pobrać Safari, przeglądarka ta może być najszybsza z dostępnych dla Windows.

Do tej pory istniały niezbyt wygodne w użyciu, instalacji lub niestabilne i niedopracowane przeglądarki internetowe dla Windows oparte o wyżej wspomniany mechanizm KHTML, takie jak: Swift, czy Konqueror w oparciu o Cygwin.

Oto kilka cech Safari dla Windows, ujawniających się po uruchomieniu strony Wikinews:"
train,"2006-01-28: Marcinkiewicz rozliczy się ze swoich dokonań

8 lutego minie sto dni pracy rządu. Premier Kazimierz Marcinkiewicz zapowiedział dziś w Zakopanem, że rozliczy się z programu działań, jaki przedstawił w momencie zaprzysiężenia oraz zaprezentuje program działania na rok bieżący.
Marcinkiewicz stwierdził też, że jeśli w ciągu następnych dwóch tygodni nie powstanie większość sejmowa, popierająca program naprawy Polski, jedynym sposobem przezwyciężenia chaosu politycznego będą przedterminowe wybory.

Kazimierz Marcinkiewicz zapowiedział, że rząd poprze starania Zakopanego o organizację w 2011 roku Mistrzostw Świata w Narciarstwie Klasycznym, udzielając gwarancji finansowych na przygotowania do mistrzostw. Premier zapowiedział też, że droga Kraków-Zakopane, czyli popularna Zakopianka, zostanie zmodernizowana do roku 2009. Wizyta Marcinkiewicza w Zakopanem jest związana z zawodami Pucharu Świata na Wielkiej Krokwi."
train,"2008-04-16: Prezydent RP: Polska jest zdeterminowana, aby przełamać wszystko co złe we wzajemnych kontaktach z Izraelem

""Polska jest zdeterminowana, aby przełamać wszystko co złe we wzajemnych kontaktach z Izraelem"" - stwierdził Lech Kaczyński podczas wspólnej konferencji prasowej z prezydentem Izraela Szymonem Peresem. ""Chcemy dalej rozwijać współpracę"" - powiedział Peres.

Prezydent Polski podkreślił, że pragnie, aby stosunki polsko-izraelskie były jak najlepsze. Kaczyński zadeklarował również chęć „przekreślenia tych spraw, które w historii były złe”. Prezydent nie zaprzeczył, że w Polsce istniał antysemityzm, ale stwierdził, że nie należy nazywać go ludobójstwem. „Nie był to antysemityzm, który miał cokolwiek wspólnego z ludobójstwem. Nie było tego rodzaju tendencji w naszym kraju ani przez sekundę” - powiedział Kaczyński.

""Zdarzały się akty, które bym określił jako akty kryminalne i przestępcze, mordy. Ja tego nie neguję absolutnie, natomiast żadne władze Rzeczpospolitej nie prowadziły wobec naszych żydowskich współobywateli, a także osób narodowości żydowskiej, które nie były obywatelami Polski, jakichkolwiek działań, które miałyby prowadzić do utraty życia"" - precyzował polski prezydent.

Kaczyński nie pominął też wątku bohaterskiego zachowania powstańców z getta. ""Powstanie w warszawskim getcie to dowód na to, jak ludzie zdeterminowani w obronie godności i honoru potrafią przeciwstawiać się okrutnej, totalitarnej, nazistowskiej władzy"" - mówił.

Prezydent Izraela był zadowolony z przyjaznych i pojednawczych słów, jakie padły z ust Kaczyńskiego. Peres również wypowiadał się w podobnym tonie i pokazał, że z optymizmem patrzy w przyszłość. ""Wierzę, że Polska i Izrael są sobie bliskie politycznie. Chcemy dalej rozwijać naszą współpracę we wszystkich dziedzinach"" - powiedział prezydent Izraela. Podkreślił, że przeszłości zmienić nie można, należy natomiast ciągle o niej pamiętać. ""Musimy zmienić smutek na nadzieję na przyszłość dla waszego i naszego narodu"" - dodał.

Prezydenci obu państw poruszali także takie tematy jak: sytuacja na Bliskim Wschodzie, ratyfikacja Traktatu lizbońskiego oraz relacje Unia Europejska-Rosja. Kaczyński podkreślał, że ""Polska wspiera oczywiste roszczenia narodu żydowskiego do życia w pokoju i spokoju"". Polski prezydent starał się uwypuklić fakt polskiego poparcia dla Izraela ""w skali europejskiej"", opowiedział się też jednoznacznie przeciwko terroryzmowi i polityce prowadzonej przez Iran wobec Izraela. ""Polska chce pokoju na Bliskim Wschodzie, ponieważ istnieją historyczne związki z państwem Izrael, ponieważ pokój jest potrzebny światu ze względu na ogólną stabilizację"" - zaznaczył."
train,"2006-08-28: Macierewicz upomniany przez Sikorskiego

Minister Obrony Narodowej Radek Sikorski pisemnie upomniał Antoniego Macierewicza. Sikorski powiedział, że """"ze strony resortu sprawa jest zamknięta. Pan minister wyznał grzech, okazał skruchę i przekonał mnie, że ma mocne postanowienie poprawy"""", dodał też że Macierewicz to upomnienie zapamięta do końca życia. Premier Jarosław Kaczyński nie chciał sprawy komentować, powiedział tylko, że """"uznaje ją jako zakończoną"""".

Szef LPR, wicepremier Roman Giertych stwierdził, że: """"wypowiedź Macierewicza była niestosowana, a przeprosiny śmieszne. Kiedyś była pomroczność jasna, teraz jest skrót myślowy"""".

Wicepremier Andrzej Lepper, który najgłośniej domagał się dymisji Marierewicza powiedział: """"nigdy nie domagałem się odwołania Macierewicza, mogłem tylko apelować do premiera o wyjaśnienie tej sprawy."""" Lepper zauważył także, że kilku ministrów przyznało się do współpracy z służbami PRLu."
train,"2005-06-30: Małżeństwa homoseksualne w Hiszpanii - przyjęto ustawę

Niższa Izba parlamentu hiszpańskiego przyjęła kontrowersyjną ustawę o prawach gejów i lesbijek.

Hiszpania jako trzeci kraj na świecie zalegalizowała małżeństwa homoseksualne. Wcześniej zrobiły to Belgia i Holandia. Zwolennicy tego rozwiązania w Hiszpanii twierdzą, że przyjdzie teraz czas na resztę państw w Europie.

Ustawa zezwala również na prawo do adopcji dla małżeństw homoseksualnych.

Przeciwko takiemu rozwiązaniu opowiadali się katolicy oraz prawica. Jednakże badania statystyczne wskazują, iż była to decyzja zgodna z opinią społeczeństwa.

Przypomnijmy, że podobna ustawa ma duże szansę na przyjęcie w Kanadzie."
train,"2010-08-06: Open'er 2010: „archiwalny” trip-hop i Fatboy Slim na koniec – podsumowanie festiwalu

Czas letnich festiwali trwa w pełni w Polsce. Miesiąc temu zakończył się Open'er Festival – kolejny, który był na bieżąco relacjonowany w serwisie Wikinews. Kilkudziesięciu artystów z całego świata, festiwalowicze głosujący w wyborach prezydenckich, hołd oddany Chopinowi i promowanie alternatywnych źródeł energii - te wydarzenia relacjonowane są w podsumowaniu festiwalu.

Teren festiwalu liczył 80 hektarów, znajdowało się na nim 7 scen pod którymi skupiło się 85 tys. uczestników, w tym 20 tys. korzystało z dużego pola namiotowego. Cztery dni festiwalu skutkowały niemałym zainteresowaniem mediów – oprócz Wikinews, festiwal opisywały największe ośrodki masowego przekazu, zarówno w Polsce, jak i za granicą. Ukazało się ponad 4 tys. informacji prasowych, akredytowano ponad 500 dziennikarzy – w tym tych z Wielkiej Brytanii, Litwy, Argentyny, Meksyku i 26 innych krajów. Mimo starań, akredytacji nie otrzymał reporter Wikinews. Patronat medialny objęły TVP 2, radiowa Trójka, Gazeta Wyborcza oraz sieć Cinema City.

Ostatni dzień.

Czwarty dzień festiwalu upłynął pod znakiem trip-hopowego Archive oraz rockowych The Hives i The Dead Weather oraz folk-popowego Kings of Convenience. Na scenie wystąpił łączący hip-hop z różnymi stylistykami Nas, a wraz z nim Damianem Marleyem. Na dokładkę dwugodzinny występ Fatboy Slima i atmosfera ogromnej dyskoteki pod gołym niebem.

Rozpoczęło się – jak zawsze – na Young Talents Stage, na którym zaprezentowały się grupy: warszawska Gra Pozorów, alternatywna Ms. No One, The Lollipops z Olsztyna i Kyst z Sopotu. Do tego dj-skie kolektywy rozgrzewały Burn Beat Stage przez cały wieczór i ostatnią open'erową noc. Zagrali Niewinni Czarodzieje oraz Soul Service.

Namiot różnorodności.

Występy na Tent Stage zapoczątkowała popołudniu łódzka grupa L.Stadt grająca alternatywnego rocka i indie. Rodzimy zespół zaprezentował materiał z nadchodzącej, drugiej płyty formacji.

Następnie przyszedł czas na indie-folkpopowy powiew skandynawskiej, wyciszającej alternatywy – publiczności pod namiotem zaprezentował się norweski zespół Kings of Convenience. Jak pisze organizator, zespół wyrobił sobie pozycję w światowej muzyce „nie ostrymi riffami, ani też nie masywnym brzmieniem, a melodyjnymi, akustycznymi kompozycjami, z których bije niespotykane wręcz ciepło. (...) Subtelne dźwięki i krążące wokół relacji międzyludzkich teksty Erlenda Øye and Eirika Bøe bez problemu utorowały sobie drogę do serc słuchaczy i dzięki wysublimowanej formie także do krytyków muzycznych”. Stylistyka spokojnego i wyciszającego grania stała się znakiem rozpoznawczym nowej odsłony muzyki folkowej, a najlepiej o charakterze brzmień proponowanych przez Norwegów świadczy tytuł ich debiutanckiego albumu – ""„Quiet Is the New Loud”"" (ang. ""cisza jest nowym hałasem"").

Po dawce owej „ciszy” przyszedł czas na powrót głośnego grania spod znaku alternatywnego rocka – na scenę wkroczył brytyjski band Wild Beasts. Pochodząca z Kendal (Kumbria, północna Anglia) grupa – na czele z wokalistą o charakterystycznym wysokim głosie – zaprezentowała materiał ze swych dwóch płyt: ""„Limbo, Panto”"" (2008) i ""„Two Dancers”"" (2009). Brytyjczycy łączą w swojej twórczości rock alternatywny z art rockiem, post-punk revival oraz dream popem. Do tego „nastrojowe gitarowe kompozycje, ujmujące melodie oraz czasem zaskakujący falset Haydena Thorpe” – przepis na udany koncert pod open'erowym namiotem gotowy; publiczność była zachwycona.

Następnie na scenie wystąpiła uwielbiana przez polską publiczność formacja Archive. Zespół, założony przez Dariusa Keelera i Danny'ego Grifithsa, łączy progresywnego rocka i trip-hop. Jak zaznacza organizator, „pierwszy album pt. ""„Londinium”"" (1996) to wypadkowa fascynacji obu muzyków, a także znak czasów, w których powstała – to ta sama miejska atmosfera, którą znamy z nagrań Massive Attack i Tricky'ego”. Wszystkie te trzy formacje muzyczne pojawiły się w tym roku w Gdyni – jak widać, organizatorzy zapewnili festiwalowiczom porządną dawkę klasyki spod znaku trip-hopu i łagodnych, eklektycznych brzmień z pogranicza elektroniki i progresywnego rocka.

O różnorodności zespołów, które wystąpiły ostatniego dnia na Tent Stage świadczy również polska grupa Mitch & Mitch with their Inridible Combo. W skład pięcioosobowej grupy wchodzi Mitch, Mitch, James Boned Mitch, Mr. Bitch i Serious Mitch. Zaprezentowali open'erowej publice bezpretensjonalne podejście do grania m.in. country, umiejętnie poruszając się w różnorodnej stylistyce – włączając w to nawet odrobinę kiczu. Jak pisze portal ""independent.pl"", zespół gra „z gracją, wariactwem i muzyczną swobodą”. Przy tym „potrafią poruszać się między gatunkami niczym pijany ninja umiejący zagrać naraz calypso z psychobilly, dansingowy jazz, żydowskie country”. Zespół energicznym i nietypowym występem zamknął tegoroczną odsłonę sceny namiotowej.

Pan Marley na World Stage.

Na World Stage zaprezentowały się trzy formacje. Pierwszą z nich była polska grupa Pink Freud, której brzmienia oscylują wokół stylistyki jazzowej i nurtu w muzyce nazywanego yassem. Gdańscy muzycy łączą te stylistyki z muzyką eksperymentalną i elektroniczną. Publiczności zaprezentowali m.in. materiał z najnowszego albumu – ""„Monster of Jazz”"".

Fani alternatywnej, porządnej dawki hip-hopu z niecierpliwością oczekiwali występu kolejnych wykonawców. Mowa o dwóch, współpracujących ze sobą od niedawna, muzykach – Nas i Damian Marley nie zawiedli publiczności. Amerykański raper Nas, a właściwie Nasir bin Olu Dara Jones, rozgrzewał publiczność wspólnie z synem Boba Marleya – Damianem. Rozbrzmiewał przede wszystkim eklektyczny hip-hop i reggae (tzw. reggae fusion) – w tym kawałki pochodzące z najnowszej płyty obu artystów pt. ""„Distant Relatives”"" (ang. ""dalecy krewni"").

Na zakończenie Marika – polska odpowiedź na amerykańsko-jamajskie brzmienia reggae. Wokalistka, łącząc reggae, dancehall, soul i funk, zaprezentowała na koniec materiał ze swojego najnowszego krążka ""„Put Your Shoes On / Off”"".

Mocne, rockowe uderzenie i dyskoteka pod gołym niebem.

Występy na Main Stage ostatniego dnia festiwalu upłynęły zdecydowanie pod znakiem mocnych rockowych brzmień. Na scenie zaprezentowały się trzy grupy reprezentujące mocne uderzenie – w różnych odsłonach, rzecz jasna. Na początek zagrała polska, pochodząca z Poznania formacja Muchy, która w ciągu kilku ostatnich lat zyskała sobie grono zagorzałych, wiernych fanów. Grupa ta znana jest m.in. z nowej, odświeżonej wersji przeboju Haliny Frąckowiak pt. ""„Papierowy księżyc”"" – został on nagrany wraz z piosenkarką w 2008 r. Poznański zespół znany jest z łatwo wpadających w ucho utworów i melodyjnego rocka. Open'erowej publiczności zagrali m.in. kawałki z najnowszego albumu pod przewrotnym tytułem ""„Notoryczni debiutanci”"".

Po polskim wstępie przyszedł czas na rockowe danie główne, które składało się z dwóch części. Pierwszą z nich stanowiła szwedzka grupa The Hives, która mocnymi brzmieniami punk rocka i garage rocka zelektryzowała swych fanów. Potwierdziło się to, co pisał organizator przed startem festiwalu: „wokalista Pelle Almqvist to prawdziwy wulkan energii – podczas występów bez chwili wytchnienia przemierza scenę, znakomicie komunikując się z publicznością i zagrzewając ją do zabawy”. Twórczość szwedzkiej grupy wpisuje się w nurt post-punkowy. Dzięki energii bijącej ze sceny, wielu przebojom (""„Hate To Say I Told You So”"", ""„Walk Idiot Walk”""...) oraz swojemu charakterowi (przejawiającemu się m.in. w sposobie bycia i ubierania się), zespół osiągnął ogromny sukces w Stanach Zjednoczonych i jest uwielbiany przez swych fanów – również poza granicami USA. Dość przyznać, że za sukces debiutującej w 1997 r. formacji odpowiada ten sam człowiek, który wykreował Oasis i Primal Scream – Alan McGee.

Co w drugiej części „przedstawienia” z gwiazdami alternatywnego rocka w roli głównej? Jack White wraz z supergrupą The Dead Weather. Ten amerykański wokalista i gitarzysta powrócił na Open'era ze swoim kolejnym projektem, w którego zaangażowali się członkowie takich zespołów jak The White Stripes, The Raconteurs, Queens of the Stone Age i The Kills. Jak przed rozpoczęciem festiwalu zaznaczał Mikołaj Ziółkowski, szef Ater Art, ""„Jack White jest dla Open'era z wielu powodów artystą szczególnym. Ten jeden z najważniejszych, najbardziej kreatywnych i wpływowych współczesnych muzyków pojawia się u nas z każdym swoim kolejnym ważnym muzycznie projektem w ważnych dla tego festiwalu momentach. Tak było z The White Stripes, The Raconteurs, i tak będzie z kolejnym headlinerem Open'era – The Dead Weather”.

Grupę tę uważa się za najbardziej mroczny z projektów White'a. Organizator opisuje ją jako „kolejny znakomity rockowy zespół, grający solidną muzykę, pełną gitarowej energii, odwołującej się do klasyki gatunku”. Istniejąca od 2009 r. superformacja ma już na koncie dwa albumy (""„Horehound”"" i ""„Sea of Cowards”""), z których kawałki rozgrzewały publiczność do czerwoności (chciałoby się powiedzieć „czarności”...) – wśród niej nie zabrakło miłośników mrocznych i ostrych brzmień spod znaku alternatywnego rocka.

„Jedna z największych gwiazd muzyki tanecznej, kreator brytyjskiej sceny elektronicznej, autor takich hitów, jak ""„The Rockafeller Skank”"", ""„Praise You”"", ""„Right Here, Right Now”"", (...) niezmordowany didżej i producent Norman Cook, znany jako Fatboy Slim, po raz drugi w swojej karierze pojawi się na Open'erze, aby wciągnąć publiczność w szaloną zabawę”. Dla fanów brytyjskiej elektroniki (i nie tylko) wszystko stało się jasne po takiej zapowiedzi od organizatora. Lepszego zakończenia festiwalu nie mogli sobie zażyczyć. Lepszej zabawy pod gołym niebem nie mogli sobie wymarzyć...

Norman, człowiek-instytucja aktywny od 25 lat na brytyjskiej scenie muzycznej, porwał publikę do ponad dwugodzinnego szaleństwa pod sceną tanecznym rytmem swoich przebojów. Zabrzmiały kawałki m.in. z jednego z najważniejszych albumów w historii muzyki tanecznej – ""„You’ve Come a Long Way, Baby”"" (1998). Wręcz niesamowita była reakcja publiczności na pierwsze takty ""„Right Here, Right Now”"", który – obok szalonego ""„The Rockafeller Skank”"" – jest znakiem rozpoznawczym Cooka.

Drugi w historii festiwalu set dj-ski Fatboy Slima zakończył występy głównych wykonawców dziewiątej edycji Open'era.

Podsumowanie.

Ponad miesiąc temu zakończył się jeden z największych i najważniejszych w naszym kraju festiwali muzycznych. Na 7 scenach zaprezentowało ponad 75 wykonawców i zespołów. Na 80 hektarach terenu festiwalowego, oprócz scen i namiotów z przeróżnymi „aktywnościami”, zorganizowano 4 strefy gastronomiczne i ogromne pole namiotowe (20 tys. osób). W tym roku na Open'era przybyło ponad 85 000 festiwalowiczów.

Na brak interesujących zajęć nikt nie mógł narzekać. Oprócz muzyki z całego świata (i na światowym poziomie) działały specjalne namioty z pozamuzycznymi „aktywnościami”, wśród których nowością były m.in. Kids Zone oraz Signing Tent, czyli specjalny namiot, w którym – w czasie spotkań z wykonawcami tegorocznej edycji festiwalu – można było zdobyć autografy swoich ulubionych artystów. Nową inicjatywą organizatorów było zorganizowanie działań proekologicznych na terenie festiwalu – festiwalowicze m.in. zbierali plastikowe kubki i korzystali z ekopunktu ładowania telefonów komórkowych, który wykorzystywał energię odnawialną z baterii słonecznych oraz z małej turbiny wiatrowej (więcej o tej inicjatywie już wkrótce).

Nie zabrakło sprawdzonych pomysłów na zajęcie festiwalowiczów ciekawymi formami spędzania czasu. Ponownie działał namiot Fashion'er, w którym fani mody i nowych trendów mogli kontemplować (i kupować) twórczość zaproszonych na festiwal projektantów. Jak zawsze, znalazło się miejsce także dla organizacji pozarządowych w Strefie NGO. W tym roku uczestnicy festiwalu mogli zapoznać się z działalnością takich organizacji jak: ""Amnesty International"", ""Fundacja „Mam Marzenie”"", ""Fundacja Przeciwko Handlowi Ludźmi i Niewolnictwu „La Strada”"", ""Polska Akcja Humanitarna"", ""Salezjański Wolontariat Misyjny „Młodzi Światu”"", czy ""Viva! Akcja dla zwierząt"". Organizator zaznaczył, że strefa ta „jak zwykle udowodniła, że nie tylko muzyka jest ważna dla bywalców (...) festiwalu i tak samo jak poszczególnymi koncertami, są oni zainteresowani rozwojem postawy obywatelskiej”.

Do tego działało Kino Letnie – na świeżym powietrzu można było zobaczyć takie filmy jak: ""„Wszystko, co kocham”"", ""„Beats of Freedom”"", czy ""„Historia Rock'n'Rolla”"". Ponownie funkcjonował namiot Alter Space, w ramach którego odbywały się koncerty (m.in. Kciuk & The Fingers, Niwea, Oranżada, kIRk i wielu innych), pokazy teatrów (Teatr A3 „Zmysły”, Teatr Formy „Babel”) i fire-show oraz pokazy filmów (m.in. animacje słynnego SE-MA-FOR-a i muzyczny dokument ""„Part of the Weekend Never Dies”"", który opisuje światową trasę koncertową formacji Soulwax – dj-ski trzon tego zespołu wystąpił na tegorocznym Open'erze).

Kolejka? Chcę stać jak najdłużej!

Jakby muzyki i mnóstwa pobocznych „aktywności” było mało, ostatni dzień festiwalu zbiegł się z głosowaniem w II turze wyborów prezydenckich. ""Głosuj podczas Open'era! Prawo do głosowania to Twoje prawo. Skorzystaj z niego!"" – zachęcali organizatorzy festiwalu, którzy zorganizowali materiały informacyjne, w których można było znaleźć zarówno najbliższe obwodowe komisje wyborcze jak i te, które znajdowały się w centrum miasta.

Zainteresowanie wyborami wśród młodych było ogromne. Do najbliższej festiwalowi komisji wyborczej – w Przedszkolu nr 30, przy ul. Zielonej 53 – ustawiały się niemałe kolejki. Festiwalowicze, którzy stanowili ogromną większość głosujących nie tracili jednak humorów i zdecydowania. ""– Nie lubię bierności. Ludzie uwielbiają narzekać. Narzekają na to, że wakacje, że za gorąco, że są na plaży... Nie mają najmniejszego prawa, by narzekać."" – stwierdza Agata, jedna z podążających do urny. ""– Chcę mieć prawo do narzekania, więc idę na wybory."" – wyjaśnia młoda dziewczyna.

""– To jest obowiązek."" – zauważa Dorota, koleżanka Agaty. ""– Niezależnie od tego, czy jestem na Open'erze, czy w Grecji, czy jestem w domu, czy sobie wyjadę, czy jestem chora, czy zdrowa. Jeżeli jestem w stanie pójść i wziąć ten papier, którego załatwienie zajęło mi dwie minuty i pójść zagłosować... uważam to za mój obowiązek; to dla mnie normalne."" – kończy Dorota, a Agata zaskakująco uzupełnia: – To jest jedyna kolejka, w której chcę stać jak najdłużej – mam nadzieję, że będzie jak najwięcej ludzi.

Według danych podanych przez organizatora, tylko w lokalu najbliższym festiwalowi do urn poszło ok. 2 400 festiwalowiczów, a w samej Gdyni głosowało ponad 16 000 uczestników festiwalu. Dane te z pewnością potwierdzają skuteczność akcji promujących głosowanie poza miejscem swojego zamieszkania, które przed wyborami skierowane były głównie do młodych ludzi.

Podobnie jak na kilku innych tego typu festiwalach (Off Festival, Woodstock), na tym także promowana była kultura niezależna, wolontariat, postawy proekologiczne czy postawy prowyborcze. Za rok odbyć ma się jubileuszowa, 10 edycja festiwalu."
train,"2008-09-04: Szef KRUS odwołany

Biuro prasowe resortu rolnictwa podało, że minister Marek Sawicki podpisał wniosek o odwołanie prezesa Kasy Rolniczego Ubezpieczenia Społecznego Romana Kwaśnickiego.

Decyzja ministra Sawickiego jest związana z raportem po rządowej kontroli w Kasie Rolniczego Ubezpieczenia Społecznego. Wynika z niego, iż za rządów Kwaśnickiego karierę w KRUS robili: jego przyjaciółka, jej brat i konkubina brata. Oprócz tego etaty w mieli ludzie związani z dyrektorem w Centrali Kasy Wojciechem Kobielskim: jego syn, narzeczona syna i jej matka. Z kolei Kazimierz Pątkowski, prawa ręka prezesa, zadbał o pracę dla syna, kochanki i jej córki. Do KRUS trafiła też szwagierka ministra rolnictwa.

Całej sprawie ma się przyjrzeć Centralne Biuro Antykorupcyjne."
train,"2007-06-27: Szef OZZL chce układu z rządem

Krzysztof Bukiel, przewodniczący Ogólnopolskiego Związku Zawodowego Lekarzy (OZZL) przedstawił propozycję dla rządu według której rząd miałby podpisać zawarty 25 czerwca układ zbiorowy dotyczący warunków współpracy ze związkami zawodowymi, określający na przykład płacę minimalną. Pakt taki byłby ważny trzy lata i rozwiązałby, wg Bukiela, większość problemów, oraz zakończył protesty pielęgniarek.

Bukiel deklaruje, że po podpisaniu porozumienia związki zgodzą się na stopniowy wzrost płac, nie zaś natychmiastowe podwyżki.

Szef OZZL, jak podaje ""Gazeta Wyborcza"", postuluje również utworzenie apolitycznego zespołu, który miałby zająć się opracowaniem projektów ustaw reformujących służbę zdrowia."
train,"2007-10-08: Wurz kończy karierę w Formule 1

Kierowca AT&T WilliamsF1 Team Alexander Wurz zdecydował się zakończyć karierę w Formule 1. W związku z tym 21 października nie wystartuje w ostatnim w tym sezonie wyścigu o Grand Prix Brazylii na torze Interlagos.

Wurz karierę sportową rozpoczął w roku 1997 w zespole Benetton. W 2001 roku przeszedł do McLarena. Natomiast w 2006 roku dołączył do drużyny WilliamsF1.

W swojej karierze Austriak uczestniczył w 52 Grand Prix, dwa razy stanął na podium, zdobył łącznie 26 punktów. W odbytym 7 października 2007 roku wyścigu o Grand Prix Chin, Wurz zajął 12. miejsce.
W klasyfikacji generalnej mistrzostw świata przed GP Brazylii Austriak z 13 punktami zajmuje 11. miejsce.

W wyścigu o Grand Prix Brazylii zawodnika prawdopodobnie zastąpi kierowca testowy Japończyk Kazuki Nakajima."
train,"2009-03-24: Irak: 25 osób zginęło w zamachu podczas pogrzebu

Wczoraj (23.III) podczas pogrzebu zmarłego Kurda wydarzył się zamach w którym zginęło 25 osób, a 50 zostało rannych.

Podczas składania kondolencji rodzinie zmarłego zamachowiec-samobójca wmieszał się w tlum po czym wysadził się w powietrze. Celem samobójczego ataku był prawdopodobnie lokalny polityk, który uczestniczył w ceremonii.

Do ataku doszło w mieście mieście Jalawla w prowincji Dijala. 

Także wczoraj po południu w bagdadzkiej dzielnicy Abu Ghraib wybuchła bomba. zginęło 8 cywilów."
train,"2006-06-29: Jerzy Plewa w Komisji Europejskiej

Polska doczekała się jednego z ważniejszych stanowisk w Komisji Europejskiej. Bruksela oficjalnie zatwierdziła Jerzego Plewę na stanowisko wicedyrektora generalnego w dyrekcji do spraw rolnictwa. Był on wiceministrem rolnictwa i głównym negocjatorem tego działu, kiedy Polska prowadziła rokowania z Unią Europejską.

Polska od wejścia do Unii w maju 2004 nie obsadziła żadnego z wyższych stanowisk w Komisji.

Czesi i Węgrzy wygrywali konkursy na dyrektorów generalnych i wicedyrektorów. Polacy konsekwentnie odpadali, niektórzy nawet na ostatnich etapach. Jerzy Plewa będzie drugim - po komisarz Danucie Hübner - wysokim rangą polskim urzędnikiem w Komisji.

Poza tym obejmie on stanowisko w dyrekcji, uważanej za jedną z najważniejszych. W ciągu kilku lat ma bowiem zapaść decyzja w sprawie reformy Wspólnej Polityki Rolnej."
train,"Dzięki zastosowaniu statystyki bayesowskiej określono wiek języków drawidyjskich na 4500 lat

Tworząc drzewo filogenetyczne języków drawidyjskich, badacze z Instytutu Maxa Plancka określili wiek języków drawidyjskich na ok. 4500 lat, co potwierdza wcześniejsze szacowania wynikające z badań lingwistycznych i archeologicznych.

Analiza filogenetyczna języków drawidyjskich z użyciem wnioskowania bayesowskiego pozwoliła na dokładniejsze określenie rozprzestrzeniania się języków drawidyjskich na subkontynencie indyjskim. Dzięki badaniom zauważono, że prawdopodobnie były one wcześniej używane znacznie częściej w zachodniej części subkontynentu, przed pojawieniem się tam ludów indoaryjskich. Badania polegały na zbieraniu danych leksykalnych od osób posługujących się różnymi językami i dialektami drawidyjskimi. Do dalszej analizy wykorzystano zapisy nagrań, które następnie przepisywano na międzynarodowy alfabet fonetyczny. Wcześniejsze badania lingwistyczne opierały się głównie na analizie treści słowników, które mogły być niepełne i zawierać luki lub wieloznaczności dla konkretnych pojęć.

Przygotowując dane, a następnie określając kształt drzewa filogenetycznego, korzystano z takich narzędzi jak oparte na Pythonie oprogramowanie LingPy; BEAST 2 dla bayesowskich analiz filogenetycznych; Tracer oraz TreeAnnotator. W rezultacie uzyskano inne zależności w pokrewieństwie między czterema wcześniej wyróżnianymi grupami tych języków, tzn. północną, środkową, południową I i południową II. Biorąc pod uwagę wiek, wcześniej szacowano, że wspólny język „prodrawidyjski"" mógł istnieć od 3000 do 6400 lat temu. Dzięki badaniom określono średnią wieku dla wspólnego pnia na 4650, a medianę na 4433 lat.

Wyniki badań zamieszczono w Royal Society Open Science. Jak stwierdził Simon Greenhill z Instytutu Maxa Plancka ""Mamy okazję, by zbadać interakcje pomiędzy tymi ludźmi [użytkownikami języków drawidyjskich] oraz innymi ludami, takimi jak Indoeuropejczycy czy Austroazjaci. Relacje pomiędzy nimi należały do jednych z najważniejszych w ludzkiej prehistorii"". Określono też potrzebę dalszych badań dla dokładniejszego określenia geograficznego rozprzestrzeniania się tych języków."
train,"2008-06-19: Euro 2008: Hiszpania - Grecja 2:1

Grecy zanotowali w grupie trzy porażki i kończą turniej z zerowym dorobkiem. W ostatnim meczu przegrali z występującą w rezerwowym składzie Hiszpanią 1:2 (1:0).

W 42. Grecy zdobyli pierwszą bramkę. Giorgios Karagounis dośrodkował w pole karne z rzutu wolnego, a Angelos Charisteas potężnym strzałem głową pokonał Pepe Reinę.

W 61. minucie Rubena de la Reda mocnym strzałem z linii pola karnego pokonał Nikopolidisa, dla którego był to ostatni występ w kadrze.

W 88. minucie Sergio Garcia dośrodkował w pole karne do Daniela Guizy, który zapewnił swojej drużynie zwycięstwo.

Grecja - Hiszpania 1:2 (1:0)

Bramki: Charisteas (42.) - De la Red (61.), Guiza (88.)

Żółte kartki: Karagounis, Basinas, Vintra - Guiza, Arbeloa

Sędziował: Howard Webb (Anglia)

Widzów: 28 000

Skład.

Grecja: Antonios Nikopolidis - Loukas Vintra, Sotorios Kyrgiakos (63. Paraskevas Antzas), Traianos Dellas, Nikolaos Spyropoulos - Angelos Basinas, Konstantinos Katsouranis, Dimitrios Salpingidis (86. Stylianos Giannakopoulos), Georgios Karagounis (74. Alexandros Tziolis), Ioannis Amanatidis - Angelos Charisteas

Hiszpania: Jose Reina - Alvaro Arbeloa, Juanito, Raul Albiol, Fernando Navarro - Xabi Alonso, Ruben de la Red, Cesc Fabregas, Sergio Garcia, Andres Iniesta (58. Santiago Cazorla) - Daniel Guiza"
train,"Tadeusz Pióro nowym burmistrzem Sanoka

Pochodzący z Kielc członek zarządu województwa podkarpackiego Tadeusz Pióro został nowym burmistrzem Sanoka

Kandydat Prawa i Sprawiedliwości pokonał w drugiej turze wyborów samorządowych urzędującego burmistrza Wojciecha Blecharczyka.
Według niepotwierdzonych informacji Tadeusz Pióro zdobył 6140 głosy, a jego przeciwnik 6037. Frekwencja w Sanoku podczas dogrywki przekroczyła 50%. Razem na obu kandydatów oddano 12 177 ważnych głosów. 6140 (50,42 %) głosujących poparło Tadeusza Pióro. 6037 (49,58 %) było za Wojciechem Blecharczykiem. 

Przewaga kandydata PiS wyniosła zaledwie 103 głosy.

Tadeusz Pióro podobnie jak odchodzący burmistrz jest biologiem, do tej pory zajmował się polityką i samorządem na szczeblu wojewódzkim w pierwszej turze uzyskał 33% głosów. Wojciech Blecharczyk zdobył w pierwszej turze 44% poparcia, dla porównania ubiegając się o trzecią kadencję w roku 2010 uzyskał 11 tys. głosów. 

""Składam serdeczne gratulacje Tadeuszowi Pióro. Życzę, aby wszystkie jego zamierzenia i plany zostały zrealizowane z pożytkiem dla całego Sanoka. Dziękuję mieszkańcom za każdy oddany na mnie głos. Dziękuję wszystkim osobom, które były ze mną do końca. Cóż, trzeba żyć dalej – mówi Wojciech Blecharczyk."""
train,"2006-09-24: Wikia otworzy centrum badawczo-rozwojowe w Poznaniu

W Poznaniu stanie nowe centrum badawczo-rozwojowe firmy Wikia. Polscy pracownicy będą pracować głównie nad rozwojem oprogramowania używanego do tworzenia stron wiki w obrębie Wikii.

Do końca 2007 roku w centrum pracować ma od 10 do 20 osób. Koordynatorem Wikia Polska został Emil Podlaszewski. Polski ośrodek ma docelowo zostać głównym światowym centrum technologicznym Wikia. Gil Penchina, CEO Wikia Inc., liczy również na wsparcie polskiego rządu.

Wikia (początkowo jako Wikicites) powstała z inicjatywy Angeli Beesley oraz Jimbo Walesa, twórcy Wikipedii. Jej użytkownicy tworzą strony internetowe na dowolne tematy. Różnorodność tematów otwieranych stron jest bardzo duża. Od stron o serialu ""Zagubieni"", przez ""Gotowe na wszystko"" czy kolarstwo, na oprogramowaniu open source kończąc.

Strony tematyczne Wikia są często bardziej szczegółowe od artykułów w Wikipedii. Na przykład angielskojęzyczna „Wookieepedia” poświęcona uniwersum Gwiezdnych wojen, zawiera ponad 38 tysięcy tekstów. Zasoby Wikii, tak samo, jak zasoby Wikipedii, można dowolnie wykorzystywać, gdyż są udostępniane na licencji GNU FDL."
train,"2005-04-07: Sony przedstawia nam prawdziwy Matrix

Japonia - Czasopismo ""New Scientist"" przedstawiło dziś jeden z najnowszych patentów Sony - prawdziwy Matrix.

Oczywiście, nie chodzi tu o opatentowanie pomysłu braci Wachowskich, a o opatentowanie pomysłu, który oni sami wykorzystali w filmie ""The Matrix"". Celem pomysłu jest możliwość przesyłania danych do mózgu, które pozwolą osobie oglądać filmy oraz grać w gry wideo, w których mogą oni czuć to samo co bohaterowie nie tylko poprzez dźwięk i obraz, ale także poprzez dotyk, węch i zapach.

Sam pomysł jest o tyle w sobie ciekawy, jako że Sony jest producentem konsoli do gier Sony PlayStation, która mogłaby wykorzystywać ten patent w swoich przyszłościowych grach.

Postacie występujące w filmie ""The Matrix"" mają podłączane specjalne kable do złącz znajdujących się w tylnej części ich czaszek. Wtedy impulsy elektroniczne są przesyłane bezpośrednio do mózgu, dzięki czemu dana osoba znajduje się w wirtualnej rzeczywistości - w Matrixie. Technika Sony różni się od tej wykorzystywanej w filmie tym, że nie byłby wymagany żaden implant, ani inne urządzenie mechaniczne w mózgu.

Obecna technologia pozwala na wykonanie tego tylko dzięki impulsom magnetycznym, stymulującym komórki mózgowe, jednak nie jest to bezpieczna metoda. Może ona także niechcący podrażnić te obszary mózgu, które nie powinny być nawet wykorzystywane podczas symulacji. Rozwiązaniem są ultradźwięki, które zmieniałyby kolejność przesyłanych impulsów nerwowych w neuronach, dzięki czemu osoba na której dana technologia jest wykorzystywana, mogłaby naprawdę wykorzystywać wszystkie swoje zmysły, łącznie ze zmysłem dotyku. Patent zastrzega, że technologia nie wykorzystywałaby żadnych elektronicznych implantów w mózgu pacjenta.

""New Scientist"" nie mógł się skontaktować z pomysłodawcą patentu, Thomasem Dawsonem, który pracuje w siedzibie Sony w San Diego, w Kalifornii. Elizabeth Boukis, rzecznik Sony Electronics powiedziała, że pomysł ten jest jedynie przyszłym wynalazkiem, i że żadne eksperymenty z nim związane nie były jeszcze wykonywane. Przyznała jednak, że pewnego dnia, technologia zabierze nas właśnie w tym kierunku - i to Sony będzie tam pierwsze.

Sam pomysł może też być wykorzystywany przez lekarzy w pomocy ludziom ślepym lub głuchym, którzy nie musieliby nosić żadnych mechanicznych urządzeń, a jedynie małe pudełeczko wytwarzające odpowiednie impulsy i miniaturową kamerę lub mikrofon.

Pomimo braku komentarzy Sony na temat pozytywnego wykorzystania pomysłu w swoich urządzeniach, naukowcy zapytani o zdanie, m.in. naukowiec z Uniwersytetu Tübingen w Niemczech, Niels Birbaumer, uważają, że pomysł ten sam w sobie jest możliwy do zrealizowania. ""Widziałem ten patent i wygląda całkiem wiarygodnie"", powiedział Birbaumer.

Sony po raz pierwszy wypełniło patent dotyczący wykorzystywania ultradźwięków w 2000 roku, który został im przyznany w marcu 2003. Od tego czasu, Sony wypełniało uzupełnienia do oryginalnego patentu - ostatnie z nich datuje się na grudzień 2004 roku."
train,"Obwodnica Augustowa otwarta

Oficjalnie otwarto obwodnicę Augustowa, co ma spowodować, że do miasta każdego dnia nie będzie wjeżdżać ok. 5 tys. ciężarówek i autobusów.

Inwestycję planowano już na początku lat 90., ostatecznie budowa ruszyła w 2007 roku. Trasa przebiegała jednak przez dolinę Rospudy, co spowodowało gwałtowne protesty ekologów. Projekt drogi zakładał m.in. budowę mostu o długości 516 m. Komisja Europejska groziła karami dla Polski za łamanie unijnych przepisów ochrony środowiska. W roku 2007 wybrano w przetargu wykonawcę drogi w kontrakcie na sumę 438 mln złotych i zaczęto prace budowlane, ale przerwano je w roku 2008 między innymi ze względu na uchylenie decyzji o przebiegu drogi ówczesnego ministra środowiska Jana Szyszko przez Wojewódzki Sąd Administracyjny w Warszawie. Stary kontrakt na budowę został zerwany, przez co decyzją sądu GDDKiA musiała zapłacić firmie Budimex 32 mln zł.

W 2009 roku udało się ustalić kompromisowy wariant i trzy lata później prace ruszyły od nowa. Koszt nowej trasy wyniósł 659 mln zł. Licząca ponad 36 km obwodnica przebiega koło miejscowości Raczki i nie koliduje z obszarami Natura 2000. Zrealizowany ostatecznie wariant przebiegu był zgłaszany jako jedna z alternatywnych propozycji w trakcie protestów.

Pierwsze samochody przejechały obwodnicą 6 listopada przed północą. W otwarciu brali udział przedstawiciele władz i mieszkańców. Szef MSZ Grzegorz Schetyna mówił:

Minister sprawiedliwości Cezary Grabarczyk powiedział:

Niektóre wypowiedzi zostały zagłuszone przez rolników, którzy nie są zadowoleni z wycen gruntów wywłaszczonych pod budowę obwodnicy. Prosili Schetynę o zainteresowanie się ich sprawą i zapowiedzieli, że jeśli ich sprawa nie zostanie załatwiona, będą po wyborach samorządowych blokować ruch na drodze."
train,"Koncert ""Kwartetu Czterech Kultur"" - ważne wydarzenie muzyczne z okazji 70. rocznicy likwidacji Litzmannstadt Getto

Centrum Dialogu im. Marka Edelmana wraz z Filharmonią Łódzka im. Artura Rubinsteina w ramach obchodów 70. rocznicy likwidacji Litzmannstadt Getto zorganizowały 29 sierpnia 2014 r. koncert Kwartetu Czterech Kultur z Orkiestrą Smyczkową i Chórem Łódzkiej Filharmonii, w siedzibie Filharmonii w Łodzi przy ul. Prezydenta Gabriela Narutowicza 20

""Kwartet Czterech Kultur"" to kontynuacja projektu artystycznego działającego od 2012 r. przedstawiającego kultury muzyczne Polski, Niemiec, Rosji i Izraela – cztery kultury, cztery narody, cztery konfesje, które w XIX w. stworzyły Łódź. Wystąpiło czterech doświadczonych muzyków (Maciej Łabecki (Polska) - I skrzypce, Max Simon (Niemcy) – II skrzypce, Zvi Carmeli (Izrael) - altówka i Konstantin Manaev (Rosja) – wiolonczela) oraz Orkiestra Smyczkowa pod batutą Daniela Raiskina, głównego dyrygenta Filharmonii Łódzkiej im. Artura Rubinsteina i Staatsorchester Rheinische Philharmonie w Koblencji, uważanego za jednego z najbardziej wszechstronnych współczesnych dyrygentów. Orkiestrze towarzyszył Chór Mieszany Filharmonii Łódzkiej przygotowywany na tę okoliczność przez Dawida Bera.

Program koncertu niósł ideę pojednania w rozpaczy i żalu, a także ocalenia życia i trwania w pamięci. Wykonane były utwory znanych kompozytorów wyrosłych w odmiennych krajach, czasach i stylach muzycznych: Jan Sebastian Bach – Chorał „O Mensch, bewein dein Südne groß” (Opłakuj człecze, swoje wielkie winy…) BWV 622; Aleksander Tansman – „Tombeau de Chopin” (nagrobek Chopina); Dymitr Szostakowicz – Symfonia kameralna op. 110a dedykowana ofiarom wojny i faszyzmu. Ostatnim był utwór Sebastiana Kondratowicza – „Modlitwa gettowego Żyda” do tekstu Rywy Kwiatkowskiej, zwana też krótko „Modlitwą”.

Występ Orkiestry podczas obchodów likwidacji Litzmannstadt Getto był symboliczne uosobieniem idei tolerancji, szacunku dla człowieka, współpracy pomiędzy narodami i miał podkreślić brak tych cech w odniesieniu do Żydów zamkniętych w getcie. Szczególnie wyraźnie to wybrzmiało dzięki temu, że wykonywanym utworom towarzyszyły na ogromnym ekranie wyświetlane liczne autentyczne zdjęcia z getta, pokazujące trudne życie codzienne i eksterminację jego mieszkańców w wyniku ludobójczej działalności hitlerowców w czasie rozpętanej przed 75 laty okrutnej wojny, II wojny światowej w wyniku której zginęły miliony ludzi, w tym ponad 6 milionów Polaków i Żydów.

Zupełnie nowym utworem była skomponowana przez Sebastiana Kondratowicza (łódzkiego kompozytora, artysty Chóru FŁ) specjalnie na tę rocznicę „Modlitwa gettowego Żyda” na chór i orkiestrę smyczkową zainspirowana tekstem Rywy Kwiatkowskiej pod tym samym tytułem. Prawykonanie tej kompozycji zyskało ogromne uznanie zgromadzonej licznie publiczności, w tym także Ocalałych z getta i ich rodzin. Na zakończenie publiczność urządziła owację na stojąco. W trakcie wykonywania utworu na ekranie przewijał się tekst wiersza „Modlitwa”.

Niemal równocześnie w jedynej ocalałej łódzkiej synagodze w Łodzi przy ul. Rewolucji 1905 r. łodzianie uczestniczyli w innego rodzaju wydarzeniu muzycznym: uroczystościach religijnych oraz modlitwach na rozpoczęcie szabatu. Niemal godzinne modły prowadzili dwaj kantorzy: Yaakov Motzen i Israel Rand. W synagodze zgromadziło się niemal 60 mężczyzn i podobna ilość kobiet znajdowała się – zgodnie z obyczajami żydowskimi, osobno – na balkonie na piętrze. W modłach uczestniczył także kantor łódzkiej synagogi Symcha Keller.

Fotorelacja."
train,"2007-10-08: Do Międzyrzeckiego Rejonu Umocnionego zaczynają zlatywać na zimę nietoperze

Międzyrzecki Rejon Umocniony (MRU) jest jednym z największych zimowisk nietoperzy w Europie Środkowej. Władysław Kwela, pracownik zespołu Parków Krajobrazowych województwa lubuskiego poinformował, że podczas ostatniego monitoringu przeprowadzonego jesienią tego roku naliczono ich już tam kilkaset. Przeważają nocki duże i rude, które jako pierwsze zlatują się do międzyrzeckich fortyfikacji poniemieckich.

""Teraz są nadal aktywne i się rozmnażają. W ciepłe noce opuszczają podziemne korytarze w poszukiwaniu pożywienia. W miarę jak będzie się ochładzało zaczną schodzić w coraz głębsze rejony MRU, by w końcu zapaść w stan zimowej hibernacji"" - poinformował Władysław Kwela.

W skład Międzyrzeckiego Rejonu Umocnionego wchodzi szereg pomieszczeń, bunkrów i podziemnych korytarzy o żelbetowej konstrukcji, które mieszczą się na głębokości od 35 do 50 m, a ich długość wynosi ok. 30 km. Nietoperze chętnie tu spędzają zimę ponieważ w tym okresie pod ziemią panuje stała temperatura wynosząca od 6 do 9 stopni Celsjusza, co sprzyja hibernacji.

Powstał tu także w 1980 roku na powierzchni podziemi liczącej 2,5 ha rezerwat Nietoperek. W 1998 roku powołano rezerwat „Nietoperek II”, który objął swoim zasięgiem całość MRU. Dla zapewnienia spokoju nietoperzom, wejścia do podziemi zabezpieczono kratami. Na tym terenie od 1 października do połowy kwietnia obowiązuje zakaz zwiedzania. Podczas lata nietoperze wykorzystują podziemia MRU głównie jako dzienną kryjówkę.

Przyrodnicy już od trzech lat obserwują wzrost populacji nietoperzy zimujących w Międzyrzeckim Rejonie Umocnionym. W tym roku było ich ok. 36 tys. Zazwyczaj jest to 12 gatunków tego ssaka, do których można zaliczyć: nocka rudego, nocek duży, mopka, nocka Natterera, nocka Bechsteina, nocka łydkowłosego, gacka brunatnego, nocka Brandta, nocka wąsatka, mroczka późnego, karlika malutkiego i gacka szarego.

Dzięki obrączkowaniu nietoperzy przez niemieckich chiropterologów można stwierdzić, że niektóre nocki rude pokonują ok 260 km w celu odbycia tu zimowej hibernacji. Do MRU przylatują również nocki duże zaobrączkowane od 70 do 220 km od Międzyrzeckiego Rejonu Umocnionego."
train,"Światowa prapremiera musicalu ""Mały Lord"" w Operze Krakowskiej

W sobotę na deskach Opery Krakowskiej miała miejsce światowa prapremiera rodzinnej opowieści muzycznej ""Mały Lord"". Premierowy pokaz wyreżyserowany przez Janusza Szydłowskiego został uwieńczony kilkunastu minutową owacją na stojąco, oraz bisem jednej z piosenek.

W sobotę 12 marca już przed godziną 18 wokół gmachu Opery Krakowskiej gromadziły się grupy ludzi oczekujących na rozpoczęcie się pierwszego przedstawienia nowego spektaklu. Poruszenie wśród gości było jednak większe niż zazwyczaj, ponieważ ten występ był światową prapremierą musicalu, do którego muzykę i libretto opracował Stiven Markwick na podstawie książki Frances Hodgson Burnett. Duże zaciekawienie wśród gości, było także wzmocnione gdyż była to pierwsza musicalowa premiera w historii sceny przy Lubicz w Krakowie.

Stiven Markwick pisząc libretto musicalu osadził je w okresie przełomu XIX i XX wieku. Historia mówi o małym chłopcu - Cedriku (Mateusz Kałucki/Dominik Dworak/Daniel Kukurba) - mieszkającym ze swoją matką (Agnieszka Cząstka/Magdalena Walach) w Ameryce. Pewnego dnia dowiaduje się, że jest wnukiem angielskiego księcia Dorincourt (Andrzej Biegun/Tadeusz Kwinta). Cedrik zamieszkuje razem z dziadkiem w angielskim zamku. Stary książę pod wpływem dobroci i wiary chłopca zmienia, staje się bardziej otwartym na ludzi, przed którymi otwiera swoje serce.

W spektaklu została wykorzystana pełna orkiestra symfoniczna powiększona o instrumenty dodające musicalowe brzmienie. Nad pracą orkiestry czuwał dyrygent Sebastian Perłowski. Wiele scen zostało też wzbogaconych śpiewem chóru Operowego.

Na premierze byli obecni przedstawiciele władz miasta Krakowa i zarządu Województwa Małopolskiego z Prezydentem Jackiem Majchrowskim i członkami Zarządu Województwa na czele, przedstawiciele świata kultury, znani aktorzy i reżyserzy.

Po spektaklu wśród podziękowań i gratulacji Dyrektor Opery Krakowskiej Bogusław Nowak zaprosił na zbliżającą się premierę Traviaty, która w krakowskiej operze odbędzie się już w czerwcu. Dyrektor zapowiedział także iż następne musicalowe przedsięwzięcie w Operze jest planowane na połowę 2013 roku.

Intensywne przygotowania do premiery zaczęły się w Operze Krakowskiej już na początku obecnego sezonu artystycznego, kiedy odbył się casting na chłopca, który zagra tytułową rolę ""Małego Lorda"". Dzieło to ma na celu przekazanie młodym widzom znaczenia uniwersalnych wartości, takich jak dobroć, ufność i przyjaźń."
train,"2010-02-15: Biegi narciarskie: Charlotte Kalla wygrała bieg na 10 km, Justyna Kowalczyk była piąta

Justyna Kowalczyk zajęła piąte miejsce w biegu narciarskim techniką dowolną na 10 kilometrów podczas Igrzysk Olimpijskich w Vancouver. Po złoto sięgnęła Szwedka Charlotte Kalla. Druga była Estonka Kristina Smigun-Vaehi, trzecia zaś Norweżka Marit Bjoergen.

Do triumfatorki Polka straciła 21,7 s. Do miejsca medalowego zabrakło 5,8 s.

28 była Sylwia Jaśkowiec, 39 Kornelia Marek, a 45 Paulina Maciuszek."
train,"2010-07-05: Fotoreportaż: Pride London 2010

Londyn: parada reprezentacyjnymi ulicami miasta podsumowała 3 lipca 2010 r. dwutygodniowy festiwal kultury LGBT odbywający się w tym mieście. Odnotowano udział około miliona uczestników, co sytuuje londyński Pride jako jedną z największych wydarzeń tego typu w Europie i na świecie. Tegoroczna edycja przypada w 40-lecie Gay Liberation Front, ruchu społecznego, który zorganizował po raz pierwszy gejowską paradę w tym mieście.

Kolorowa parada z towarzyszeniem muzyki przeszła z Baker Street do Trafalgar Square. Wzięli w niej udział m.in. burmistrz Boris Johnson oraz Nick Herbert, homoseksualny minister stanu ds. Reformy Policji/Sprawiedliwości w rządzie konserwatystów. Burmistrz Londynu stwierdził, że Pride London to jedno z najbardziej oczekiwanych wydarzeń tego roku — ""Jestem zadowolony z tego, że miasto wspiera paradę i dumny z reputacji Londynu jako miejsca, gdzie możesz być sobą"" — dodał."
train,"2007-06-19: Chełm: wandalizm przystanków autobusowych i znaków drogowych

Niebawem rozpocznie się w Sądzie Rejonowym w Chełmie proces młodego mężczyzny, który ukradł właz do kanalizacji miejskiej stwarzając tym samym zagrożenie dla pieszych.
Zarząd Dróg Miejskich ocenił straty na 150 zł.

""Wandale niszczą wszystko, co stanie na ich drodze. Szczególnie upodobali sobie przystanki autobusowe. Nie oszczędzają też znaków drogowych. W ciągu roku koszty wymiany sięgają setek tysięcy złotych. Tylko ostatnio wydaliśmy na naprawę przystanków i znaków ponad 21 tys. zł. Najgorsze jest jednak to, że farba jeszcze na dobrze nie wyschnie, a wandale już po niej mażą"" – powiedziała Anna Popek, główna księgowa Zarządu Dróg Miejskich w Chełmie.

Codziennie jest niszczonych kilka wiat przystanków autobusowych a koszt postawienia jednego wynosi 14 tys. zł. Wandale wybijają szyby, malują graffiti oraz obrywają metalowe części.
Niszczone są również znaki drogowe, które wandale wyginają, malują sprayem i wyrywają 

""Wielopłaszczyznowe, prostokątne znaki bywają często traktowane przez złodziei jako znakomity materiał do budowy przyczep samochodowych. W przeszłości widziałem już takie przyczepki z burtami pomalowanymi na charakterystyczny zielony kolor i pozostałościami napisów informacyjnych"" – powiedział Andrzej Korolczuk, zastępca komendanta Komendy Miejskiej Policji w Chełmie.

Zbigniew Szepietowski z Generalnej Dyrekcji Dróg Krajowych i Autostrad zwraca uwagę na fakt, iż większe zagrożenie stanowi dewastacja znaków drogowych niż ich kradzież. Najczęściej są one niszczone po sobotnio-niedzielnych dyskotekach przez młodzież pod wpływem alkoholu.

""Obrócony, przewrócony czy kompletnie zniszczony znak stwarza realne zagrożenie dla uczestników ruchu drogowego. Dlatego nasze służby objeżdżają drogi, gdzie wandale mogli dać znać o sobie i naprawiają uszkodzenia. Dotyczy to przede wszystkim znaków decydujących o podporządkowaniu ruchu, bądź ograniczeniu prędkości"" - powiedział Zbigniew Szepietowski."
train,"2005-11-09: Gdańsk: Powstaje park im. Ronalda Reagana

W pasie nadmorskim w Gdańsku na obszarze o powierzchni 85 ha powstaje park im Ronalda Reagana, honorowego obywatela miasta Gdańska. Znajduje się on pomiędzy ul. Piastowską, a traktem pieszym i rowerowym będącym przedłużeniem ul. Jana Pawła II, przylega on do dzielnic mieszkaniowych Gdańska Przymorze, Zaspa i Brzeźno, a zwieńczeniem jego jest molo.

W przeszłości teren ten zajmowały ogródki działkowe, obecnie został on przekształcony i pełni funkcje rekreacyjne dla mieszkańców aglomeracji gdańskiej. W parku nadmorskim znajdują się obecnie ścieżki spacerowe i rowerowe, utworzone zostały stawy. Na terenie, który będzie zagospodarowany w przyszłym roku powstaną place zabaw i boiska sportowe."
train,"Bolek i Lolek mają 50 lat

Bolek i Lolek mają już 50 lat. Bohaterowie dziecięcych bajek narodzili się 50 lat temu w Studiu Filmów Rysunkowych w Bielsku-Białej, gdzie powstało 150 odcinków. Bohaterów kultowej kreskówki wymyślił pół wieku temu Władysław Nehrebecki. Jesienią 1963 roku zrealizowano pierwszy odcinek najsłynniejszej polskiej kreskówki o przygodach Bolka i Lolka pt. Kusza .

W 1997 roku w plebiscycie TVP i ""Gazety Wyborczej"" ""Bolek i Lolek"" został ""dobranocką wszech czasów"", wyprzedając ""Smerfy"" oraz ""Wilka i Zająca"". Dwa lata temu w Bielsku Białej stanął ich pomnik."
train,"2007-08-20: Walka wyborcza o Warszawę

""W Warszawie czołowe postacie ze sceny politycznej stoczą zaciekły bój - partie stawiają na liderów. Dla każdej partii Warszawa jest miastem najbardziej prestiżowym"" - napisano w ""Gazecie Wyborczej"".

Wiadomo już, że jeśli chodzi o PiS, warszawską listę kandydatów na posłów otworzy Jarosław Kaczyński. Na liście PO dwa lata temu pierwsza była Hanna Gronkiewicz-Waltz. Teraz jest prezydentem Warszawy i nie wystartuje w wyborach. Warszawscy działacze PO wymyślili więc, że stołeczną listę powinien otwierać Donald Tusk.

""Wśród warszawiaków jest niezwykle popularny i na pewno pokona premiera"" - stwierdziła posłanka Małgorzata Kidawa-Błońska, szefowa warszawskiej PO.

Z konwencji nie wyłamał się LiD - on również stawia na znane nazwiska. Jego listę w Warszawie ma otwierać Marek Borowski, były marszałek Sejmu, teraz radny sejmiku mazowieckiego. Możliwe, że na liście LiD znajdą się też znani posłowie SLD, m. in. Ryszard Kalisz, Katarzyna Piekarska czy Piotr Gadzinowski."
train,"2008-08-31: Tajlandia: rząd bezradny wobec protestów

Premier Tajlandii przyznał, że jego administracja nie jest w stanie kontrolować trwających od sześciu dni protestów antyrządowych. Wyklucza jednak wprowadzenie stanu wyjątkowego.

Premier Tajlandii Samak Sundaravej dodał, że nie zamierza jednak podać się do dymisji. Demonstranci okupują siedzibę rządu w Bankgoku i wiele lotnisk w kraju. Protesty zorganizował opozycyjny Ludowy Sojusz na rzecz Demokracji (PAD). Partia stwierdziła, że władze są marionetką obalonego w 2006 roku ówczesnego premiera Tajlandii Thaksina Shinawatry, oskarżanego obecnie o korupcję.

Samak Sundaravej zadeklarował w telewizyjnym wystąpieniu, że: ""Nie możemy pozwolić, aby taka sytuacja nadal trwała. Nie podejmę jednak żadnej akcji, która pogorszyłaby atmosferę w kraju"".

W Tajlandii koalicja rządowa składa się z sześciu partii, które stanowią ponad dwie trzecie 480-osobowego parlamentu."
train,"2009-06-16: Śrem: Motorowodne Mistrzostwa Świata po raz ósmy

W dniach 27 i 28 czerwca 2009 roku w Śremie na Jeziorze Grzymisławskim odbędą się Motorowodne Mistrzostwa Świata w klasie O-700. Po raz ósmy w mieście odbędą się zawody motorowodne, a po raz trzeci mistrzostwa świata w klasie O-700. Ponadto zawodnicy będą ścigać się w klasach S-550, T-550, JT-250
i T-400.

Łodzie tej klasy posiadają moc ok. 150 koni mechanicznych i mogą rozwinąć prędkość do 180 km/h, silnikami są m.in. GRM, VRP Verona, Arens i König. Minimalna waga takich pojazdów wynosi 260 kg.

Dla zawodników impreza zaczyna się już w piątek o 11:00. W tym dniu odbędzie się recepcja uczestników, kontrola techniczna sprzętu, odprawa komisji sędziowskiej, służb ratunkowych oraz spotkanie komitetu organizacyjnego z Komisarzem U.I.M. Treningi rozpoczną się w sobotę od 9:00.

Uroczyste otwarcie mistrzostw będzie w sobotę o 14:00, a od 15:00 biegi mistrzowskie. Atrakcją dnia będzie możliwość odwiedzenia przez widzów parku maszyn. Biegi finałowe odbędą się w niedziele od 12:30. Zamknięcie imprezy będzie o 17:00 na rynku miasta.

Organizatorami są Ministerstwo Sportu Rzeczypospolitej Polskiej, Urząd Marszałkowski Województwa Wielkopolskiego, Polski Związek Motorowodny i Narciarstwa Wodnego, Starostwo Powiatowe w Śremie, Urząd Miejski w Śremie, Klub Sportowy ""Posnania"", Klub Żeglarski ""Odlewnik"" oraz WOPR nad J. Grzymisławskim."
train,"Sonda Cassini wykryła molekularny wodór w gejzerach Enceladusa

Należąca do NASA sonda kosmiczna Cassini-Huygens badając gejzery Enceladusa (księżyca Saturna), wykryła w nich molekularny wodór, który może świadczyć o potencjale życia na tym księżycu, ponieważ jest podstawą łańcucha pokarmowego.

Misja sondy Cassini wokół księżyców Saturna koncentrowała się m.in. na badaniu składu chemicznego gejzerów Enceladusa. Gejzery te w postaci wielkich pióropuszy powstają w wyniku nagrzewania się wnętrza księżyca dzięki oddziaływaniu grawitacyjnemu z planetą. Gazy gromadzone pod powierzchnią, gdzie znajduje się również ocean, wyrzucane są następnie w przestrzeń kosmiczną wraz z pyłami i małymi fragmentami lodu. Molekularny wodór świadczy o występowaniu zjawiska serpentynizacji, w której wytwarza się on poprzez kontakt ciepłej wody, dwutlenku węgla i podłoża skalistego księżyca. Kilka miesięcy wcześniej podejrzewano, że może być tam wytwarzany wodór ze względu na serpentynizację oraz wysoki poziom pH. Na Ziemi powstające w podobnym procesie kominy hydrotermalne są świadectwem reakcji, dzięki którym powstawały pierwotne organizmy, dające początek życia na planecie. Mikroby mogłyby wykorzystywać wodór, uzyskując energię z łączenia go ze znajdującym się w wodzie dwutlenkiem węgla. Według planetologa Franka Postberga ilość wydobywającego się wodoru jest zbyt duża, aby pod powierzchnią lodową księżyca mogło rozwijać się życia. Argumentuje, że gdyby istniało tam życie, wodór ten byłby wykorzystywany przez organizmy i znacznie mniejsza ilość wydobywałaby się w gejzerach.

Sonda Cassini nie ma możliwości dokładnego zbadania składu chemicznego cząsteczek, np. tego, czy w wydobywających się z gejzerów substancjach znajdują się aminokwasy. Planowana jest natomiast misja wykorzystująca nowoczesne spektrometry masowe, dzięki którym dałoby się poznać znacznie lepiej strukturę molekuł. Koszt takiej misji szacowany jest na 850 milionów dolarów."
train,"2005-09-19: Potocki z PD: Samoobrona nie wejdzie do Sejmu

Andrzej Potocki z Partii Demokratycznej stwierdził podczas debaty z Andrzejem Lepperem, że Samoobrona nie wejdzie do przyszłego Sejmu. Lepper w odpowiedzi wskazywał na wyniki sondaży.

Obaj politycy starli się na antenie Polskiego Radia przy omawianiu programów partii. Andrzej Lepper zdecydowanie zaprotestował przeciwko prywatyzacji służby zdrowia. Jako argument wskazał trudną sytuację materialną społeczeństwa. Andrzej Potocki opowiadał się za częściową prywatyzacją służby zdrowia.

Obaj mieli też inne poglądy na kwestie ożywienia gospodaczego. Samoobrona sugeruje uwolnienie rezerw NBP. Mają one pomóc w zapewnieniu nowych miejsc pracy. Lepper dodał, że potrzebne jest także zmniejszenie podatków i obniżenie składki na ZUS. Potocki stwierdził, że by walczyć z bezrobociem należy przede wszystkim obniżyć koszty pracy. W ten sposób mają powstać nowe miejsca pracy, ale takie, które nie przyniosą państwu większych korzyści, a zapewnią ""ludziom chleb"".

Politycy różnili się także co do kwestii immunitetu parlamentarnego. Andrzej Potocki stwierdził, iż jest on potrzebny ponieważ stanowi podstawową ochronę posła i jest elementem demokracji. Natomiast Andrzej Lepper stwierdził, że immunitet powinien zostać całkowicie zniesiony."
train,"2006-01-15: Izrael: Szaron przejdzie zabieg tracheotomii

""Ariel Szaron przejdzie dziś zabieg tracheotomii, który ma ułatwić odłączenie 77-letniego premiera Izraela od respiratora"" – czytamy w oświadczeniu lekarzy.

Tracheotomia to zabieg, w którym lekarze otwierają fragment przedniej części tchawicy. Następnie w to miejsce umieszczana jest rurka, za pomocą której pacjent oddycha. Pozwala to ominąć w procesie wymiany gazowej górną część układu oddechowego.

Szaron znajduje się pod opieką lekarzy od momentu, gdy 4 stycznia w wyniku zawału stracił przytomność. Tracheotomia jest zabiegiem często wykonywam w takim przypadku. Operacja pozwala bowiem zmniejszyć ryzyko powikłań w wyniku infekcji górnych dróg oddechowych.

""Stan premiera jest nadal krytyczny, ale stabilny"" – czytamy w komunikacie wydanym przez jerozolimski szpital Hadassah. To właśnie lekarze z tego szpitala od kilku dni bezskutecznie próbują wybudzić Szarona ze śpiączki."
train,"2007-12-29: Czad: kiedy dotrą siły pokojowe?

Do Czadu wciąż nie zostały wysłane siły pokojowe. Swój udział zadeklarowały Francja, Szwecja, Holandia, Polska, Austria i Irlandia, jednak te kraje wciąż odkładają wysłanie swoich wojsk z powodów logistycznych oraz stopnia trudności misji. Irlandia obliczyła, że przetransportowanie 450 żołnierzy wraz całym potrzebnym sprzętem będzie kosztować kraj 30 milionów dolarów. Miałoby się to odbyć przy pomocy wynajętych od ukraińskiej firmy samolotów An-124 Rusłan, których jedna godzina użytkowania kosztuje 9 tysięcy dolarów. Potrzebne jest też wynajęcie śmigłowców zdolnych do przetransportowania ludzi i sprzętu na miejsce, gdyż Czad znajduje się 2000 kilometrów od najbliższego portu, brak tam linii kolejowych, a infrastruktura drogowa jest słabo rozwinięta.

Rząd Czadu twierdzi, że im dłużej kraje europejskie będą zwlekać z wysłaniem wojsk, tym więcej żołnierzy uda się rebeliantom rekrutować i uzbroić. Czad twierdzi również, że Sudan dostarcza rebeliantom broń, a rebelianci rekrutują do swoich wojsk młodzież i dzieci dając im broń oraz pieniądze i obiecując udział w łupach.

Na dzień dzisiejszy nie ma ustalonej daty wysłania w ten region pierwszych żołnierzy."
train,"Płock: wypadek lotniczy na V Pikniku Lotniczym

W sobotę 18 czerwca 2011 podczas V Pikniku Lotniczego w Płocku rozbił się samolot Christen Eagle II N54CE, a jego pilot Marek Szufa po akcji ratunkowej zmarł w szpitalu.

Pilot samolotu, Marek Szufa został przetransportowany do szpitala o 18.30. Wcześniej przez kilkanaście minut poszukiwano go w rzece po wypadku, w czasie którego maszyna uderzyła w wodę i rozpadła się na kawałki. O godzinie 19.20 podano informację, że pilot nie żyje. 

Był to ostatni z planowanych tego dnia lotów zmarłego tragicznie pilota, po zakończeniu slalomu-wyścigu Air Snake."
train,"2007-06-28: Pierwsze informacje na temat edycji kolekcjonerskiej Grand Theft Auto IV

W tym tygodniu Rockstar Games opublikowało pierwsze zdjęcia dodatków, które znajdą się w kolekcjonerskiej edycji gry ""Grand Theft Auto IV"". Wszystkie dodatki odzwierciedlają pudełko gry, które pokazuje jedynie logo gry na czarnym tle. W edycji kolekcjonerskiej znajdzie się torba podróżna, pudełko zamykane kluczem, książeczka z artami z gry i płyta ze ścieżką dźwiękową. Edycja kolekcjonerska będzie kosztować 90 dolarów.

Dodatkowo już dziś o 18:00 czasu polskiego Rockstar Games opublikuje drugi trailer gry, nazwany ""Looking for that Special Someone"". Zwiastun zostanie opublikowany w Internecie oraz na platformie Xbox Live."
train,"Robert Johansson wygrywa konkurs w Vikersund, Kamil Stoch wygrywa Raw Air i Puchar Świata

Robert Johansson wygrał indywidualny konkurs Pucharu Świata w Vikersund, który był jednocześnie ostatnim konkursem zaliczanym do klasyfikacji Raw Air. Kamil Stoch zajął dziś szóste miejsce, które ostatecznie dało mu zwycięstwo w tegorocznej edycji cyklu Raw Air, zapewniając sobie także zwycięstwo w klasyfikacji generalnej Pucharu Świata.

Johansson w dzisiejszym konkursie skoczył 232 i 246 metrów i uzyskał notę 444,3 pkt. Było to premierowe zwycięstwo podwójnego brązowego medalisty z Pyeongchang. Drugi był Andreas Stjernen, który prowadził po pierwszej serii skoków skokiem na 239 metrów. W drugiej kolejce oddał skok o trzy metry krótszy, co dało łącznie stratę 5,4 pkt. do kolegi reprezentacyjnego. Podium uzupełnił Daniel-André Tande, który stracił do kolegi z reprezentacji 7,7 pkt. W czołowej piątce znaleźli się także Domen Prevc (229 i 239,5 m) i Stefan Kraft (221,5 i 230,5 m).

Najlepszym dzisiaj polskim skoczkiem był Kamil Stoch. W pierwszej serii skoczył 223 metry i po pierwszej kolejce był na ósmej pozycji. W finałowym skoku poleciał czternaście metrów dalej i awansował o dwie pozycje. Łącznie w drugiej serii wystąpiło pięciu reprezentantów Polski; na dwunastym miejscu znalazł się Piotr Żyła (219,5 i 221 m), szesnasty był Dawid Kubacki (207,5 i 225 m), siedemnasty Stefan Hula (210 i 218 m) i na 27. pozycji został sklasyfikowany Jakub Wolny (205,5 i 184 m). Do finałowej serii nie awansował Maciej Kot, który po skoku na odległość 190 metrów został sklasyfikowany na 31. miejscu.

Tegoroczną edycję Raw Air wygrał Kamil Stoch, który uzyskał łącznie 2590,6 pkt., a drugi Robert Johansson stracił do trzykrotnego mistrza olimpijskiego 37 punktów. Na trzecim stopniu podium uplasował się Andreas Stjernen z notą łączną 2508,3 pkt. W czołowej dziesiątce norweskiego turnieju znalazł się także Dawid Kubacki, który zajął ósme miejsce z notą 2286,4 pkt. Stoch jest pierwszym zawodnikiem, który prowadził w cyklu od samego początku, dodatkowo wygrał wszystkie prologi zaliczane do klasyfikacji cyklu.

Dzisiejsze szóste miejsce Kamila Stocha przy ósmym miejscu Richarda Freitaga oznaczało, że Polak zapewnił sobie triumf w klasyfikacji generalnej Pucharu Świata. W klasyfikacji Stoch ma 253 punkty przewagi nad niemieckim zawodnikiem, a do końca sezonu pozostały dwa konkursy indywidualne. W klasyfikacji Pucharu Świata w lotach narciarskich liderem pozostał Andreas Stjernen, który ma 30 punktów przewagi nad Robertem Johanssonem. Kamil Stoch awansował z 21. na 10. miejsce w tabeli.

Za tydzień ostatni weekend Pucharu Świata w skokach narciarskich. Areną finałowych zmagań będzie obiekt Letalnica w słoweńskiej Planicy. Konkursy w tej miejscowości będą rozgrywane w ramach cyklu ""Planica 7"", a zwycięzcą całego mini-turnieju zostanie skoczek, który po siedmiu skokach uzyska największą notę punktową."
train,"2007-09-27: Stefan Niesiołowski zwycięzcą drugiej edycji plebiscytu ""Lustro Szkła Kontaktowego""

26 września ogłoszono wyniki drugiej edycji plebiscytu ""Lustro Szkła Kontaktowego"". Pierwsze miejsce w głosach na ""tak"" zajął senator PO Stefan Niesiołowski, drugie - lewicowy polityk Wojciech Olejniczak. Trzeci był lider PSL Waldemar Pawlak.

Najwięcej głosów na ""nie"" uzyskała szefowa polskiej dyplomacji Anna Fotyga, tuż za nią uplasował się obecny premier a na ostatnim stopniu podium stanął Jacek Kurski, poseł PiS. Wyniki ogłosił Tomasz Sianecki wraz ze swym gościem Markiem Przybylikiem.

Głosowanie odbywało się za pomocą sms-ów. Widzowie mieli do wyboru 19 polityków, na których mogli głosować dwojako - na ""tak"" lub na ""nie"".

Grzegorz Miecugow, współtwórca ""Szkła kontaktowego"" zapytany o to, dlaczego społeczeństwo woli krytykować polityków za pomocą żartu powiedział, że ""wynika to z tego, iż nasi widzowie pocieszają się, chyba niesłusznie, że nie są tacy jak politycy, że są od nich lepsi. Stąd drwina, która jest wyrazem pewnego poczucia wyższości czy lepszości. Myślę, że to jest złudne, bo niestety politycy są tacy jak my wszyscy. Jednak to, że jesteśmy narodem skłonnym do ironii, że mamy poczucie humoru, jest faktem i jest to pocieszające"".

Miecugow stwierdził również, że ""widzowie raczej są sceptyczni wobec polityków w ogóle, także w stosunku do PO i LiD. Mam wrażenie, że Polacy doszli do momentu, w którym wiedzą, że hasło „oni już rządzili, a my jeszcze nie” przestało być aktualne. Nikt już nie może tego powiedzieć. Ludzie zaczynają się orientować, że coś jest nie tak w systemie politycznym, że nie chodzi tylko o jednostki, o tego czy innego polityka. Narasta przekonanie, że trzeba zmienić ordynację wyborczą, wymusić to na politykach, bo oni sami z siebie tego nie zrobią, jako że obecna jest dla nich wygodna. To nie jest przypadek, że kolejne Sejmy oceniane są jako coraz gorsze. Czas to zmienić i widzowie „Szkła kontaktowego” dają do zrozumienia, że chcą takiej zmiany""."
train,"2009-01-11: Brygida Kuźniak nową przewodniczącą Partii Demokratycznej

W sobotę (10 I) partia demokraci.pl wybrała nową przewodniczącą. Po burzliwych obradach i unieważnieniu pierwszej tury wyborów, fotel po Januszu Onyszkiewiczu zajęła Brygida Kuźniak.

Kuźniak otrzymała 196 głosów. Jej przeciwnik, Bogdan Lis uzyskał 161, a trzeci kandydat Robert Drachal, po unieważnieniu pierwszej tury wyborów wycofał się. Pierwsza tura głosowania została przez komisję unieważniona z powodów proceduralnych. Liczba oddanych kart do głosowania nie zgadzała się z liczbą mandatów delegatów obecnych na kongresie.
Po ogłoszeniu decyzji komisji o unieważnieniu pierwszej tury Władysław Frasyniuk zgłosił wniosek, aby przenieść wybory na inny termin. Pomysł ten jednak nie spotkał się z akceptacją delegatów, którzy odrzucili go w głosowaniu. Sobotnie wybory były też głosowaniem nad przyszłością partii. Delegaci opowiedzieli się za współpracą z SdPl i szerokim porozumieniem partii i organizacji lewicowych, którego zwolennikiem jest Brygida Kuźniak.

Najwcześniej za tydzień Rada Krajowa partii wybierze nowy zarząd, w tym wiceprzewodniczących."
train,"2009-04-23: Towarzystwo Przyjaciół Wolsztyńskiej Parowozowni po raz drugi organizatorem imprezy „Parowozem przez Wielkopolskę”

W sobotę 18 kwietnia już po raz drugi Towarzystwo Przyjaciół Wolsztyńskiej Parowozowni zorganizowało pociąg specjalny w ramach imprezy miłośników kolei „Parowozem przez Wielkopolskę”. Zabytkowy skład zabrał w podróż liniami kolejowymi woj. wielkopolskiego i lubuskiego ponad 250 osób.

Pociąg retro składał się z parowozu Ol49-59 oraz trzech oliwkowych wagonów typu 120A (tzw. ""„bonanzy”""). Skład ten zabrał miłośników dawnej kolei w liczącą łącznie 287 km podróż z Wolsztyna do Świątek i z powrotem.

""– Nasz skład ma odwzorowywać pociąg lokalny z przełomu lat 80. i 90., kiedy na polskich kolejach kończyła się era parowozów i wciąż jeszcze można było spotkać wagony barwy oliwkowej."" – w czasie krótkiego wywiadu z mediami wspomniał Filip Bebenow, jeden z głównych organizatorów pociągu specjalnego i rzecznik prasowy TPWP.

Skład przejechał przez przez miasta: Wolsztyn, Zbąszyń, Zbąszynek, Międzyrzecz, Skwierzynę oraz Gorzów Wielkopolski. Dojechał do wsi Świątki w woj. zachodniopomorskim i rozpoczął drogę powrotną tą samą trasą.

Impreza przyciągnęła prawie 260 miłośników dawnej kolei w różnym wieku – od najmłodszych, po tych starszych. Jeden z młodszych podróżnych, pytany o miejsca, które odwiedził pociągami retro, wyznał szczerze: ""– Ja nie ""zaliczam"" miejscowości, tylko parowozy."" – to była już szósta podróż pociągiem specjalnym tego młodego miłośnika. ""– Dodaj pary! Dodaj pary!"" – krzyczał po chwili wpatrzony z zafascynowaniem w przód „Oelki” jadącej tendrem do przodu.

Lekcja historii.

Podróż przygotowanym przez Towarzystwo Przyjaciół Wolsztyńskiej Parowozowni pociągiem specjalnym była nietypowa i szczególnie atrakcyjna dla miłośników kolei z powodu przejazdu zamkniętą dla ruchu pasażerskiego i towarowego linią nr 415. Łączy ona Gorzów Wielkopolski z oddalonym o 48 km Myśliborzem.

Charakteryzuje się bogatymi walorami krajobrazowymi – pociąg przejeżdża zboczem wzgórza morenowego, a w dalszej części linia biegnie w większości przez lasy ""(→ dowiedz się więcej)"".

""– Mając na uwadze sugestie naszych gości"" [z poprzedniej imprezy „Parowozem przez Wielkopolskę” – red.]"", tym razem zdecydowaliśmy się poprowadzić pociąg także na linii, na której regularne połączenia pasażerskie zostały dawno zawieszone."" – argumentuje decyzję o przejeździe nieczynną linią Filip Bebenow. ""– Zadowoleni będą zarówno ci miłośnicy kolei, którzy będą chcieli ""zaliczyć"" nieużywaną linię, jak również ci, dla których największą wartość stanowią udane fotografie zabytkowego taboru.""

Esencja pociągu retro.

Podróż połączona była z tzw. „fotostopami”. Na trasie szlaku pociąg zatrzymywał się w wyznaczonych, najciekawszych miejscach, które charakteryzują się szczególnymi walorami krajobrazowymi. Wszyscy podróżujący wysiadali, a następnie robili zdjęcia i kręcili filmy zabytkowemu składowi – po wycofaniu dojeżdżał on ponownie do wyznaczonego punktu, by można było sfotografować i nakręcić nadjeżdżający parowóz.

Łącznie zrealizowano 15 „fotostopów”. Były one jedną z głównych atrakcji pociągu specjalnego – zarówno dla młodszych, jak i starszych miłośników kolei. Spośród miejsc, w których zatrzymał się pociąg wymienić można m.in.:

Cztery linie – 287 km żelaznego szlaku.

Licząca łącznie 287 km trasa pociągu specjalnego przebiegała przez odcinki czterech różnych linii kolejowych:

Fotoreportaż."
train,"2008-02-03: Wizyta robocza Lecha Kaczyńskiego na Litwie

1 lutego 2008 r. w godzinach popołudniowych Prezydent RP Lech Kaczyński udał się z wizytą roboczą na Litwę. Prezydentowi towarzyszył m.in. zastępca szefa Kancelarii Prezydenta RP Robert Draba.

Lech Kaczyński spotkał się na kolacji z Prezydentem Republiki Litewskiej Valdasem Adamkusem. Rozmowy dotyczyły m.in. planów współpracy dwustronnej, regionalnej oraz na forum Unii Europejskiej i NATO w roku 2008. Następnie odbyło się spotkanie z doradcami Prezydentów.

W godzinach wieczornych Lech Kaczyński powrócił do kraju."
train,"2005-12-10: Polski eurodeputowany podejrzany o gwałt

Według gazet ""Le Soir"" eurodeputowany Samoobrony jest oskarżony o gwałt. Belgijski dziennik twierdzi, że brukselska policja prowadzi śledztwo w tej sprawie.
""Le Soir"" nie podał personaliów podejrzanego posła. Jednak, jak dowiedziała się nieoficjalnie ""Polska Agencja Prasowa"", jest nim 42-letni deputowany wywodzący się z Samoobrony. Później polscy dziennikarze ustalili, że chodzi o posła Bogdana Golika. Poproszona o informację w tej sprawie belgijska prokuratura i policja obiecała, ze udzieli jej w poniedziałek.

Jak pisze gazeta, poseł miał zgwałcić prostytutkę. Ofiara, na łamach dziennika, twierdzi, że w zeszłą środę pijany klient podjechał do niej taksówką, gdy stała na ulicy. Najpierw mieli jechać do hotelu ""Sheraton"", ale ostatecznie zabrał ją do swojego wynajmowanego mieszkania. Opowiada, że ""wszystko działo się normalnie, aż zdjął prezerwatywę i mnie zgwałcił"". Na policji pokazała telefon komórkowy deputowanego, co umożliwiło jego identyfikację.

Europoseł Ryszard Czarnecki, który jest szefem delegacji Samoobrony w Parlamencie Europejskim oraz Marek Siwiec, który jest szefem polskich socjalistów w Brukseli, powiedzieli ""PAP"", że nic nie wiedzą na temat rewelacji dziennika ""Le Soir"" i nie będą ich komentować. Sam tajemniczy deputowany w cytowanym artykule zaprzeczył doniesieniom, uznając je za absurd."
train,"2007-09-28: Radio Planeta zastąpi Radiostację

Eurozet już w sierpniu złożył do KRRiT wniosek o zmianę nazwy Radiostacji na Radio Planeta. Na razie nie wiadomo, kiedy będzie można słuchać Radia Planeta w miastach, gdzie obecnie nadaje Radiostacja. Jest to uzależnione od decyzji Rady. Radiostacja nadaje od listopada 1998 roku. Rozgłośni można słuchać w największych miastach Polski. Swój program kieruje do młodych słuchaczy. Stacja zastąpiła Rozgłośnię Harcerską. Eurozet jest właścicielem Radiostacji od 2000 roku.

Radio Planeta nadaje obecnie w Opolu, Katowicach, Bielsku - Białej i Kielcach. Stacja emituje głównie muzykę taneczną."
train,"2006-08-12: Kielce: Marsz Szlakiem I Kompanii Kadrowej

Do Kielc wkroczyli uczestnicy XLI Marszu Szlakiem I Kompanii Kadrowej. O godzinie 12:30 pochód pojawił się na ulicy Husarskiej, następnie przemaszerował ulicą ks. Piotra Ściegiennego na Cmentarz Wojskowy, gdzie złożono kwiaty na mogiłach poległych Legionistów. O godzinie 13:00 rozpoczęły się uroczystości pod Pomnikiem Czwórki Legionowej, gdzie hołd piłsudczykom złożyli żołnierze Wojska Polskiego, harcerze i znani kielczanie. Odczytano przemówienie prezydenta Lecha Kaczyńskiego, odznaczono symbolicznie osoby uczestniczące w Marszu w poprzednich latach. Ok. 14:00 pod Pałacem Biskupów odbył się apel poległych, wręczono nagrody zwycięskim drużynom marszowym, złożono również kwiaty w Sanktuarium Józefa Piłsudskiego. O godz. 17.00 uczestnicy Marszu spotkali się z Mieszkańcami Kielc na koncercie piosenek legionowych na Placu Artystów.

Marsz upamiętnia wydarzenia sprzed 92 lat, kiedy to Józef Piłsudski przemaszerował tu z Krakowa na czele oddziałów sformowanych 3 sierpnia 1914, przekraczając granicę Królestwa Polskiego z zamiarem przebicia się do Warszawy i wywołania tam ogólnonarodowego powstania. Żołnierze pod komendą Marszałka nie dotarli niestety do stolicy, Pierwsza Kompania Kadrowa została zmuszona do odwrotu. Zdarzenie to miało ogromne znaczenie dla późniejszego wyzwolenia Polski, dlatego też już w okresie II Rzeczypospolitej zaczęto organizować pamiątkowe marsze ku czci pierwszych poległych za wolność kraju."
train,"2007-08-05: Mateusz Komar wygrał 45. Małopolski Wyścig Górski

Kolarz młodzieżowej reprezentacji Polski Mateusz Komar z grupy DHL Author wygrał zakończony w sobotę w Krynicy 3-etapowy Małopolski Wyścig Górski. Drugie miejsce zajął jego kolega z zespołu Radosław Romanik, a trzeci był Dawid Krupa z ekipy Dynatek, który zwyciężył podczas trzeciego etapu.

""""Jestem bardzo zadowolony. Rano trochę się obawiałem tego etapu. Trasa była wymagająca, czekały na nas ciężkie góry. Do tego doszła fatalna pogoda"""" - powiedział zwycięzca wyścigu, Mateusz Komar.

Faktycznie kolarze, których do ostatniego etapu wyruszyło 63 (ukończyło 51), mieli w sobotę fatalne warunki do jazdy. Przez cały czas padało, chwilami w szczytowych partiach gór zawodnicy musieli też się zmagać z silnym wiatrem.

Pierwsza poważniejsza akcja mała miejsce na 25 km. Wtedy to z peletonu uciekło 5 kolarzy: Tomasz Lisowicz, Jarosław Rębiewski (obaj CCC Polsat Polkowice), Joerg Lehmann (Team Brandenburg), Krzysztof Krzywy (Dynatek) i Łukasz Podolski (Weltour). Piątka ta przejechała razem prawie 75 km, mając przez chwilę nawet 1.50 przewagi, ale została dogoniona jeszcze przed Nowym Sączem (w Królowej Polskiej).

Losy etapu, i jednocześnie wyścigu, rozstrzygnęły się podczas ostatnich dwóch górskich premii - Kamianna (121 km) i Piorun (137 km). Przy podjeździe na tą pierwszą peleton się ""rozerwał"". W czołowej grupie, liczącej początkowo osiem osób (potem nawet 10), był lider wyścigu, Komar. Jednak przy zjeździe z Kamiannej zdefektował rower Radosławowi Romanikowi (DHL Author), który miał pomagać koledze z zespołu. Jak przyznał na mecie Komar, w tym momencie zwątpił w swoje zwycięstwo. Po szaleńczej pogoni Romanik zdołał jednak dotrzeć do czołówki jeszcze przed trzecią górską premią, którą zresztą wygrał, i wydatnie przyczynił się do zwycięstwa kolegi.

Jeden z najstarszych polskich kolarzy mógł nawet zostać triumfatorem MWG, ale mimo znakomitej dyspozycji nie zaatakował młodszego kolegi. """"Jechaliśmy cały czas tak, aby wygrał Mateusz. Ja jeszcze miałem pecha, bo 20 km przed metą miałem ""kapcia"". Na szczęście udało mi się dogonić czołówkę (...) Ja już się w swojej karierze dojść nawygrywałem. Niech teraz młodsi wygrywają"""" - powiedział 40-letni Radosław Romanik.

Najlepszą grupą wyścigu okazała się DHL Author, młodzieżowcem Mateusz Komar (DHL Author), zaś obcokrajowcem Sergej Firsanow (Rietunu Bank Riga - Łotwa).

Ostatnim akordem 45. MWG był niedzielny 1. Sądecki Maraton Rowerowy dla amatorów. Kolarze pokonali 100 km z Krynicy-Zdroju przez Nawojową, Stary Sącz, Muszynę do Krynicy- Zdroju."
train,"2007-05-16: Bogdan Pęk przed komisją śledczą

Po Józefie Oleksym, dziś przed bankową komisją śledczą stanął eurodeputowany LPR Bogdan Pęk.

Pęk zeznał, że to były minister finansów Marek Borowski ponosi odpowiedzialność za prywatyzację i wycenę Banku Śląskiego.

Po tych oskarżeniach Pęk dodał, że Borowski został wrobiony przez pozostałe osoby, które uczestniczyły w ustalaniu ceny akcji BSK w publicznej subskrypcji. Były wśród nich wiceminister Stefan Kawalec, dyr. departamentu instytucji finansowych Sławomir Sikora i ówczesny prezes Giełdy Papierów Wartościowych Wiesław Rozłucki. Cena wyniosła 500 tys. starych złotych, a podczas pierwszego notowania cena debiutu była 13,5 razy wyższa (6 mln 750 tys. zł).

Przesłuchania Marka Borowskiego i Grzegorza Kołodki zostały przesunięte. Śledczy w poniedziałek wieczorem dostali na biurka kilkadziesiąt tomów akt dotyczących tej sprawy. Dlatego zdecydowali się przesunąć przesłuchania, by najpierw dokładnie przeczytać wszystkie dokumenty.

Wczorajsze przesłuchanie Oleksego nie przyniosło informacji o żadnych nieprawidłowościach.

Szef komisji Adam Hofman, zaapelował do opozycji o uczestnictwo w przesłuchaniach. Obecnie w gronie komisji jest tylko jeden poseł spoza koalicji — Marek Sawicki z PSL."
train,"2007-06-15: Sylwester Szmyd drugi na 4. etapie Dauphiné Libéré

Francuz Christophe Moreau z ekipy Ag2r został zwycięzcą 4. etapu wyścigu Critérium du Dauphiné Libéré. Drugi na mecie był Polak Sylwester Szmyd (Lampre-Fondital). Nowym liderem wyścigu został Kazach Andriej Kaszeczkin (Astana)

Na pierwszych kilometrach etapu utworzyła się czołówka w której jechali: Sylvain Calzati (Ag2r), Cédric Vasseur (Quick Step), Frederik Willems (Liquigas) oraz Stéphane Augé (Cofidis). Peleton prowadzony przez ekipę Astany pozwolił uciekinierom uzyskać większą przewagę i przed rozpoczęciem podjazdu pod Mont Ventoux różnica czasowa wynosiła blisko 8 minut.

Finałowy podjazd zaczął się od sensacyjnego odpadnięcia z czołowej grupy Alejandro Valverde (Caisse d'Epargne). Natomiast z przodu grupka rozpadła się, a na czele pozostał samotnie jadący Sylvain Calzati. Z peletonu odpadł także Aleksander Winokurow.

Zawodnicy w peletonie, w którym zabrakło już dyktujących tempo zawodników Astany, nie wiedzieli jak zareagować. Wtedy właśnie nastąpił decydujący tego dnia atak. Za Christophem Moreau podążyli Sylwester Szmyd oraz Rosjanin Aleksander Boczarow z Credit Agricole. Jednak tylko Polak zdołał utrzymać tempo Francuza. W ten sposób utworzyła się dwójka, która ścigała jadącego ciągle na czele Calzatiego. Na 10 km przed metą Moreau i Szmyd mieli do niego 1:40 min straty i blisko minutę przewagi nad grupą z faworytami.

Moreau narzucał szybkie tempo, jednak Sylwestra Szmyda także dało się kilka razy zauważyć dającego zmiany. Calzati został doścignięty na 4 km przed metą i szybko odpadł od czołowej dwójki. Stało się więc jasne, że o zwycięstwo etapowe powalczą Polak oraz Francuz.

Za ich plecami powstała większa grupa, w której znaleźli się: Levi Leipheimer (Discovery Channel), Gorka Verdugo (Euskaltel), Leonardo Piepoli (Saunier Duval), David Zabriskie (CSC), Ińigo Cuesta (CSC), Wołodymir Gustow (CSC), Manuel Beltrán (Liquigas), Denis Mienszow (Rabobank), Andriej Kaszeczkin (Astana), Cadel Evans (Predictor), Luis León Sánchez (Caisse d'Epargne), Sylvain Chavanel (Cofidis), Igor Antón (Euskaltel), Haimar Zubeldia (Euskaltel) oraz Alberto Contador (Discovery Channel).

W końcówce podjazdu Szmyd nie wytrzymał już tempa Moreau i ostatecznie na mecie stracił do niego ponad minutę, jednak co najważniejsze zdołał obronić drugą pozycję przed Igorem Antonem (Euskaltel), który zaatakował z grupki faworytów. Z pewnością czwartkowe drugie miejsce na legendarnej ""Górze Wiatrów"" jest jednym z największych sukcesów Sylwestra Szmyda.

Sylwester Szmyd, który na wczorajszym etapie zajął drugie miejsce, jako jeden z celów na ten wyścig postawił sobie zwyciężenie w klasyfikacji górskiej. Koszulka w białe grochy odznacza najlepszego górala od pozostałych zawodników i właśnie w takim trykocie wystartował w piątek do etapu Polak."
train,"2008-09-10: Rząd Tuska chce wydać 120 ustaw

Gabinet Donalda Tuska planuje przyspieszyć z wydawaniem nowych ustaw - do końca października ma się ich pojawić 120.

Większość ustaw, bo aż 80 ma pochodzić z komisji Przyjazne Państwo, której przewodniczący Janusz Palikot zagroził, że zrezygnuje ze stanowiska jeśli Sejm nie przyjmie przynajmniej 30-50 projektów z jego komisji.

Pozostałe projekty ma przygotować rząd. Wśród planowanych ustaw są te dotyczące emerytur pomostowych, KRUS-u, zmian w finansowaniu partii politycznych oraz ustawy reformujące służbę zdrowia.

Rząd planuje przyspieszyć z tworzeniem ustaw, a „Rzeczpospolita” opublikował sondaż dotyczący jego poparcia. Według badania przeprowadzonego przez GfK Polonia ponad połowa Polaków (51 proc.) źle ocenia działania gabinetu po 300 dniach jego pracy. Odmiennego zdania jest tylko 38 proc. respondentów. Pozostaje pytanie, czy plan uchwalenia 120 ustaw poprawi słabnące notowania ekipy Donalda Tuska."
train,"2006-05-26: USA: Senat uchwalił ustawę znoszącą wizy dla Polaków

Amerykański Senat uchwalił ustawę, która włącza do ruchu bezwizowego obywateli polskich na próbny okres dwóch lat. Zapisy w ustawie dotyczące Polski znalazły się z inicjatywy Partii Republikańskiej i już zostały pochwalone przez administrację prezydencką George'a Busha. Teraz ustawa trafi do wspólnej komisji Senatu i Izby Reprezentantów, która ma przedstawić tekst, zadowalający obie izby amerykańskiego Kongresu i dopiero po przegłosowaniu takiej postaci uchwały trafi ona do podpisu na biurko prezydenta. Proces legislacyjny może potrwać do jesieni."
train,"2009-05-24: II edycja Festiwalu Literackiego „Lublin. Miasto Poezji”

Na ulicach i na stołach, w autobusach i walizkach - lista miejsc, w których zagoszczą „skrzydlate słowa” jest długa. Już jutro Lublin po raz kolejny stanie się Miastem Poezji.

Poezja śpiewana i recytowana, prezentowana w różnych miejscach i okolicznościach. Wszystko za sprawą Ośrodka „Brama Grodzka – Teatr NN”, który po raz drugi postanowił w ten niekonwencjonalny sposób propagować poezję.

Wiele wydarzeń tej edycji festiwalu odbędzie się w prywatnych mieszkaniach. Poezja wkroczy także do szpitali, szkół i domów pomocy społecznej.

Portal miastopoezji.pl poinformował również, że „codziennie podczas trwania Festiwalu, na przystankach linii 150, między 11:00 a 17:00 będzie zatrzymywał się specjalnie oznakowany ""Trolejbus Poezji"". Trolejbus jest integralną częścią krajobrazu Lublina, rzuca się w oczy już przy pobieżnym spojrzeniu na miasto. Kilkudniowy program festiwalu został ułożony zatem tak, jakby był to rozkład jazdy na jednej z tras linii trolejbusowej. Na trasie tej linii – Programu - jest pierwszy i ostatni przystanek a między nimi dziesiątki innych ""Przystanków Poezji"", którymi są wydarzenia Festiwalowe”.

Znakiem rozpoznawczym imprezy będą także specjalnie przygotowane walizki, z których dystrybuowane będą książki z poezją, pocztówki „Poczty Poezji”, materiały promocyjne.

Szczegółowy program dostępny jest na oficjalnej stronie Festiwalu Literackiego „Lublin. Miasto Poezji”."
train,"2007-12-09: Czy będzie porozumienie w sprawie tarczy antyrakietowej?

Radosław Sikorski spotkał się w czasie posiedzenia Rady Rosja - NATO z ministrem spraw zagranicznym Rosji Siergiejem Ławrowem.

""Napawa mnie nadzieją, że nowy polski minister spraw zagranicznych - w odróżnieniu od swoich poprzedników, którzy ignorowali naszą propozycję w sprawie przeprowadzenia konsultacji - sam opowiedział się za zorganizowaniem takich konsultacji. Nie oznacza to bynajmniej, że Polska zmieniła swoje stanowisko i zrezygnuje z rozmieszczenia bazy antyrakiet. Jednak fakt, że chce się nas wysłuchać, witam z zadowoleniem. (...) Zachowujemy szansę wyjścia na jakieś zrozumienie. My jesteśmy do tego gotowi, jednak potrzebna jest też wzajemna gotowość amerykańskich partnerów. Jednak my będziemy się trzymać naszego stanowiska i aktywnie prezentować nasze analizy"" - powiedział Ławrow po powrocie z Brukseli.

Radosław Sikorski zapowiedział, że jeszcze w tym roku do Polski przyjedzie wiceminister spraw zagranicznych Siergiej Kislak wraz z ekspertami. Minister Spraw Zagranicznych wyjaśniał: ""Będą konsultacje z Federacją Rosyjską, ale konsultacje polegające nie na tym, że ktoś będzie wpływał czy będzie jakaś kodecyzyjność, broń Boże. To będzie polska decyzja, ale w duchu dialogu"".

USA ze względu na zagrożenie ze strony Iraku chce ulokować w Polsce 10 wyrzutni antyrakietowych a w Czechach radar. Rosja stwierdziła, że te plany zagrażają jej bezpieczeństwu."
train,"2008-05-12: 60 lat powstania państwa Izrael

Lech Kaczyński wyleci dziś na 4 dni do Izraela. Weźmie udział w uroczystościach 60-lecia powstania nowożytnego państwa żydowskiego. Podczas wizyty porozmawia również z prezydentem Stanów Zjednoczonych - George'em W. Bushem.

Zaproszenie dla Lecha Kaczyńskiego wystosował prezydent Izraela Szymon Peres. Spotkanie obu prezydentów odbędzie się jutro rano. Tego samego dnia zaplanowano również spotkanie z premierem Ehudem Olmertem.

Wieczorem Lech Kaczyński weźmie udział w międzynarodowej konferencji poświęconej wyzwaniom przyszłości. Prezydent wygłosi na nim przemówienie. W trzydniowej debacie zatytułowanej ""Patrząc w przyszłość"" wezmą udział przywódcy wielu państw, w tym: Stanów Zjednoczonych, Ukrainy, Gruzji, Chorwacji, Albanii, Słowenii i Łotwy. Będą obecni także premierzy, ministrowie spraw zagranicznych i laureaci Nagrody Nobla."
train,"2008-11-30: Prom Endeavour bezpiecznie wylądował w Kalifornii

Amerykański prom kosmiczny Endeavour z siedmioosobową załogą wrócił bezpiecznie na ziemię. Wahadłowiec wylądował w Wojskowej Bazie Lotniczej Edwards na pustyni Mojave w Kalifornii zgodnie z planem o godzinie 22:25 czasu polskiego (15:25 czasu miejscowego).

Załoga wahadłowca Endeavour zakończyła już zaplanowane prace przy Międzynarodowej Stacji Kosmicznej (ISS) i gotowa powróciła na Ziemię.

Endeavour powracający z Międzynarodowej Stacji Kosmicznej (ISS), miał pierwotnie wylądować wczoraj w bazie lotów kosmicznym im. Johna F. Kennedy'ego na Przylądku Canaveral we Florydzie, jednak misję STS-126 przedłużono o jeden dzień aby dać astronautom więcej czasu na uporanie się z wadliwie działającą aparaturą do uzdatniania wody i przerabiania ich na wodę pitną.

Na Przylądku Canaveral panowała wczoraj piękna pogoda, na dziś zapowiedziano silny wiatr i możliwość burz. Jednak kierownictwo misji uprzedziło, że pogarszające się warunki atmosferyczne na Florydzie mogą spowodować opóźnienie lądowania na Przylądku Canaveral o jeden dzień.

Endeavour, miał lądować na Florydzie o godz. 19.19 czasu polskiego. Następnym ""okienkiem"" do lądowania na Florydzie była godz. 20.54, ale NASA nie wykluczała lądowania promu na zapasowym lotnisku w bazie lotniczej Edwards w Kalifornii. Wahadłowiec miał wystarczające zapasy aby pozostać na orbicie do wtorku.

Lądowanie w ośrodku kosmicznym im. Kennedy'ego na Florydzie okazało się niemożliwe z powodu złej pogody.
Lądowanie promu kosmicznego Endeavour z powodu złej pogody w ośrodku kosmicznym im. Kennedy'ego na Florydzie zostało przeniesione - poinformowała NASA.

W bazie Edwards wahadłowiec Endeavour, powracający z Międzynarodowej Stacji Kosmicznej (ISS), był oczekiwany o godz. 22.25 czasu polskiego.

Prom kosmiczny Endeavour wylądował na zapasowym lotnisku w bazie lotniczej Edwards w Kalifornii - poinformowała NASA.

Lądowanie na zapasowym lotnisku w Kalifornii przysporzy amerykańskiej agencji kosmicznej NASA dodatkowych kosztów. Przetransportowanie promu na Florydę specjalnie do tego przystosowanym Boeingiem 747 Jumbo Jet będzie kosztowało 2 mln dol. i zajmie około tygodnia.

Ostatnim zadaniem astronautów było wypuszczenie na orbitę mikroskopijnego satelity Picosat mierzącego zaledwie 25 cm długości oraz 12 cm wysokości i szerokości. Ma on posłużyć do wypróbowania nowej technologii baterii słonecznych dla potrzeb Pentagonu.

Misja wahadłowca miała na celu przede wszystkim dostosowanie ISS do zaplanowanego na przyszły rok dwukrotnego powiększenia jej załogi z trzech do sześciu osób.

W tym celu na stacji orbitalnej zainstalowano urządzenie do odzyskiwania wody z moczu, dwie nowe sypialnie, drugą toaletę, oraz niewielką kambuzę z pierwszą na ISS lodówką.

Na Międzynarodowej Stacji Kosmicznej (ISS) pozostała Sandra Magnus, która przebywać tam będzie przez pół roku jako trzeci - obok Amerykanina Edwarda Fincke i Rosjanina Jurija Łonczakowa - członek stałej załogi stacji tzw. Ekspedycji 18.

W czasie pobytu na stacji kosmicznej astronauci czterokrotnie wychodzili (EVA) w otwartą przestrzeń kosmiczną.

W składzie siedmioosobowej załogi wahadłowca, która powróciła na Ziemię, był amerykański astronauta 46-letni Gregory Chamitoff, który pracował na pokładzie ISS od czerwca br. Jego miejsce zajęła przybyła wahadłowcem 44-letnia Sandra Magnus.

Relacja z lądowania promu Endeavour była stale transmitowana ""na żywo"" przez Internet poprzez telewizję intenetową NASA_TV.

Była to czwarta i zarazem ostatnia tegoroczna orbitalna misja floty amerykańskich wahadłowców, która w 2010 roku zostanie definitywnie wycofana ze służby.

Amerykańskie promy kosmiczne mają jeszcze odbyć osiem lotów na ISS i jeden w przyszłym roku promem Atlantis w celu dokonania przeglądu automatycznego satelity astronomicznego, znanego jako Kosmiczny Teleskop Hubble'a.

Następna misja promu Endeavour to misja STS-127 zaplanowana na 15 maja 2009, ale wcześniej odbędzie się misja STS-119 wahadłowca Discovery, zaplanowana jest na 12 luty 2009 rok."
train,"2005-06-01: Dariusz Michalczewski kończy z boksem

Dariusz Michalczewski ogłosił w Hamburgu zakończenie swojej kariery w zawodowym boksie.

Polski pięściarz stracił tytuł mistrzowski w październiku 2003 roku po przegranej walce z Meksykaninem Julio Cesarem Gonzalesem. Następnie nie udało mu się go odzyskać w walce z Francuzem Tiozzo. Tygrys deklarował także walkę z Royem Jonsem juniorem, jednak nie doszła ona do skutku.

37-letni Michalczewski wychodził na zawodowy ring 50 razy. 48 razy schodził z niego jako zwycięzca, zaś w 38 kończył walkę przed czasem."
train,"2009-09-09: Orange Warsaw Festival 2009: Plac (muzycznych) Defilad

Jedną z imprez kończących sezon letnich eventów na powietrzu była druga edycja Orange Warsaw Festival, która odbyła się na Placu Defilad w ubiegły weekend (4-5 września). W koncertach takich artystów i grup jak Groove Armada, MGMT, Razorlight i N.E.R.D brało udział ponad 50 tys. osób.

O dużej liczbie rozmaitych imprez plenerowych świadczy chociażby plebiscyt serwisu ""infomyzyka.pl"", w którym o głosy internautów rywalizują tak różniące się swym programem festiwale jak: Open'er, Przystanek Woodstock, Audioriver, Off Festival, czy Ostróda Reggae Festiwal. W sumie 15 festiwali. Relacje z dwóch z nich znalazły się na Wikinews (Open'er i Audioriver). Czas na kolejną – tym razem z niedawnego Orange Warsaw Festival.

Big-bandowa rozgrzewka.

Pierwszego dnia festiwalu, w piątek wykonawcy prezentowali się na Main Stage (w sobotę równolegle ze Sceną Główną działała druga z nich – Young Stage). Imprezę na scenie pod Pałacem Kultury i Nauki zainaugurowała Marysia Sadowska – artystka znana m.in. z doskonale przyjętej przez słuchaczy i krytyków płyty ""„Tribute To Komeda”"", na której znalazły się jej interpretacje tekstów tego wybitnego jazzowego twórcy. W czasie występu zaprezentowała m.in. materiał ze swojego pierwszego w pełni autorskiego albumu ""„Spis treści”"", na którym łączy stylistykę funky i reggae z utworami balladowymi.

Następnie na scenie pojawiły się energiczne dziewczyny z duńskiego duetu Ja Confetti. Yvone Coco i Ella Mau rozruszały wielotysięczny tłum mieszanką avant-popu, hip-hopowych rytmów oraz energicznych brzmień i elementów muzyki światowej. Towarzyszył im Czesław Mozil (Czesław Śpiewa), który przygrywał na akordeonie. Zgodnie z nazwą duetu, nie obyło się bez konfetti.

Z każdą chwilą tłum zebrany pod sceną w centrum Warszawy powiększał się. Występ kolejnego wykonawcy – Smolika, zebrał największą liczbę festiwalowiczów, z których większość została do samego końca pierwszego dnia imprezy. Wspomniany polski producent zorganizował – specjalnie na potrzeby warszawskiego eventu – ogromny prawie trzydziestoosobowy big band (tercet smyczkowy, ośmioosobowa sekcję dęta, wibrafon i chórek). Na potrzeby tego specjalnego projektu zaprosił do występu znanych wokalistów. Wśród nich siedmioro artystów: Mika Urbaniak, Kasia Kurzawska, Victor Davis, Emmanuelle Seigner, Gaba Kulka oraz Marsija i Sqbass.

Na koniec dnia pierwszego – oczekiwana przez wielu ze zniecierpliwieniem indie-rockowa grupa Razorlight. Londyńczycy, znani z utworu ""„America”"", zaprezentowali bezkompromisową mieszankę alternatywnych, mocnych gitarowych brzmień. Niesprzyjająca nocna aura z deszczem w roli głównej w niczym nie przeszkadzała fanom brytyjskiej formacji – festiwalowicze doskonale bawili się do samego końca, który nastał w sobotę, ok. godz. 1:00.

Elektroniczno-funkowa kulminacja.

Sobotnia odsłona festiwalu pobiła jego ubiegłoroczne rekordy. W porównaniu z pierwszą edycją, frekwencja okazała się ok. dwa razy większa. Jak oceniają komentatorzy, w ubiegłym roku, mimo braku biletowania imprezy, liczba festiwalowiczów była „umiarkowana” (ok. 25 tys.). Tym razem fani muzyki nie zawiedli – na koncertach na Placu Defilad bawiło się ok. 50 tys. festiwalowiczów.

Obie sceny (Main i Young Stage) wystartowały przed godz. 18:00. Występy na Scenie Głównej rozpoczęła grupa Afromental – tegoroczni laureaci ""Superjedynki"" w kategorii ""„Zespół Roku”"". Zaprezentowali dobrze już znane polskim fanom brzmienia z pogranicza reggae, hip-hopu, soulu i r&b. Sobotni początek imprezy na głównej scenie zdominowała zdecydowanie czarna muzyka. Kolejną formacją, która się tam zaprezentowała była nawiązująca do tradycji soulu polska formacja June. Na ich debiutanckim albumie ""„That's What I Like”"", z którego utwory zabrzmiały w centrum stolicy, towarzyszył im wokal m.in. Kayah.

W międzyczasie na Scenie Young zagrali artyści z indie-rockowej grupy Out of Tune. Warszawiacy mają już na koncie występy w czasie koncertów takich gwiazd jak The Futureheads czy Junior Boys oraz występ na Open'erze (w 2007 r. na Young Talents Stage). Łączą oni pop, indie oraz elementy elektroniki.

Następni wykonawcy na Young Stage to dominacja właśnie elektroniki. Zarówno tej w mocniejszej (wręcz ekstremalnej) formie w wykonaniu Skinny Patrini, jak i w łagodnej – łączącej funk i pop z odniesieniami do klimatów retro rodem z muzyki lat 80. ubiegłego stulecia – autorstwa formacji Plastic. Pierwsza z tych grup to ekscentryczny i szokujący na scenie duet z Trójmiasta proponujący mocne brzmienia electro i neo-cold wave. Z kolei Plastic – „piewcy” retro-popu zaprezentowali m.in. materiał z najnowszej płyty zespołu.

Po godz. 20:00 na scenie pojawili się pierwsi artyści zagraniczni. Na Main Stage zagrał amerykański duet The Crystal Method. Formacja zaprezentowała nowoczesne elektroniczne brzmienia, znane chociażby z wielu gier komputerowych i hollywoodzkich produkcji (z ""Matrixem"" na czele).

Przed 22:00 na scenie pojawili się muzycy z grupy N.E.R.D ze swym frontmanem – słynnym producentem Pharrellem Williamsem. Na scenie, z której dobiegały brzmienia oryginalnej mieszanki rapu, funky i rocka, aż roiło się od ludzi skaczących w rytm muzyki. Występ rozgrzał fanów muzyki amerykańskich producentów, którzy znani są ze współpracy m.in. z Madonną i Justinem Timberlakem.

Na Young Stage z kolei rozgrzewał publikę Calvin Harris ze swym zespołem. Energiczny występ Szkota, odpowiedzialnego nie tylko za muzykę, ale także za wokal, zapewnił festiwalowiczom brzmienia electro rodem z lat 80. połączone z dźwiękami gitar i perkusji. Harris, jak uważają komentatorzy, odpowiedzialny jest za renesans rytmów, które panowały w światowej muzyce rozrywkowej ok. 20 lat temu (znany jest m.in. z utworu ""„Acceptable in the 80s”"").

Na koniec pozostały najsmakowitsze dla wielu fanów „kąski” reprezentujące szeroko pojętą elektronikę. Na Scenie Young – gitarowo-elektroniczna formacja MGMT uważana za jedno z największych objawień popowo-alternatywnych ostatniego roku. Znani są przede wszystkim z ogromnie popularnego przeboju ""„Kids”"" z charakterystycznym, wpadającym w ucho motywem. Mają oni na swoim koncie występy na takich znanych festiwalach jak Roskilde czy Glastonbury. Tym razem, ku uciesze polskich fanów zespołu, wystąpili po raz pierwszy w naszym kraju.

Zdecydowanie kulminacją warszawskiego festiwalu był występ niekwestionowanych pionierów muzyki elektronicznej – jak sądzi wielu, na najwyższym poziomie. Występ formacji Groove Armada, bo o nich mowa, przeniósł kilkudziesięciotysięczny tłum w wielogatunkowy muzyczny świat współczesnej elektroniki. Zabrzmiały największe hity brytyjskiej grupy – w wykonaniu energicznych wokalistów. Z niemałym entuzjazmem publika przyjęła najnowszy utwór Brytyjczyków – ""„Warsaw”"". A do tego niezapomniane efekty wizualne (pokaz laserów), które idealnie współgrały z muzyką wyspiarzy – zamilkła ona dopiero ok. godz. 1:00.

Warszawski festiwal rozrósł się. Jak twierdzi wielu komentujących kulturalne wydarzenia dziennikarzy, swą formułą stara się nawiązywać do tak znaczących polskich festiwali jak Open'er. Artyści na światowym poziomie i wielogatunkowe brzmienia – a to wszystko za darmo i w samym centrum miasta. Ciekawe jaki repertuar zaproponują organizatorzy w przyszłym roku..."
train,"Popularyzatorzy Nauki 2017: ogłoszono wyniki 13. edycji konkursu PAP i MNiSW

15 stycznia w Centrum Nauki Kopernik w Warszawie wręczono nagrody laureatom konkursu „Popularyzator Nauki 2017"". Była to 13. edycja konkursu organizowanego przez Ministerstwo Nauki i Szkolnictwa Wyższego oraz serwis Nauka w Polsce administrowany przez Polską Agencję Prasową.

Główną nagrodę otrzymał Tadeusz Wibig pracujący na stanowisku profesora zwyczajnego na Wydziale Fizyki i Informatyki Stosowanej Uniwersytetu Łódzkiego. Przyznana została ona za długoletnią działalność popularyzatorską, m.in. za prowadzenie lekcji objazdowych w ramach projektu „Fizyka w drodze”, konkursów, twórczość beletrystyczną promującą matematykę i fizykę oraz umożliwianie młodzieży publikowania współautorskich tekstów w czasopismach naukowych.

Pozostałe nagrody otrzymali:

Wyróżnieni ponadto zostali: Marta Szmigiel, doktorantka Wydziału Podstawowych Problemów Techniki Politechniki Wrocławskiej, pracownicy Katedry i Zakładu Chemii Medycznej Uniwersytetu Medycznego w Lublinie oraz Instytut Zoologii Uniwersytetu Przyrodniczego w Poznaniu (wyróżnienie pozaregulaminowe)."
train,"2008-02-04: ""Mnie to po prostu kręci"": wywiad z Tomaszem Ganiczem, prezesem Stowarzyszenia Wikimedia Polska/2

McMonster: Czy osoby, które dopiero pojawiły się w projektach Wikimedia, mogą być członkami Stowarzyszenia i mieć wpływ na jego działanie?

Mogą. Chyba jak dotąd żaden edytor projektów nie został odrzucony, gdy kandydował na członka Stowarzyszenia. Nasz obecny rzecznik prasowy – zaczął od Wikicytatów na dwa miesiące przed tym, jak objął tę funkcję. Myślę, że jedyny przypadek odrzucenia kandydata byłby wtedy, gdyby startował ktoś, kto naruszył poważnie zasady projektów, masowo wstawiał naruszenia praw autorskich czy był ogólnie znanym trollem.

Zirland: W czym widzicie konkretne możliwości współpracy z sąsiednimi lokalnymi chapterami Wikimedia, np. czeską?

Jeśli chodzi o współpracę z analogicznymi stowarzyszeniami z okolicznych krajów – to na pewno warto się nawzajem zapraszać na organizowane przez siebie zloty i warto by pomyśleć nad np. zorganizowaniem lokalnego środkowoeuropejskiego zlotu siłami wszystkich tych stowarzyszeń. Mam kontakty z grupami inicjatywnymi z Bułgarii i Węgier, ale nie wiem, co im wyjdzie z organizacji ich lokalnych Stowarzyszeń. Już w 2005 były plany, żeby zorganizować Wikimanię środkowoeuropejską – ale wtedy nic z tego nie wyszło.

Odder: Główną rolą Stowarzyszenia jest promocja projektów Fundacji Wikimedia w Polsce. Czy i w jaki sposób SWMPL zamierza przeznaczyć zebrane pieniądze na reklamę Wikipedii i jej projektów siostrzanych? Czy myślano kiedykolwiek o szerszej reklamie w prasie/telewizji, a jeśli nie, to dlaczego?

Co do promocji to moja opinia jest taka, że powinniśmy się jako Stowarzyszenie koncentrować na dwóch rzeczach:
Natomiast promowanie czytelnictwa Wikipedii jest moim zdaniem zupełnie zbędne. O istnieniu Wikipedii wiedzą i tak już w tej chwili niemal wszyscy polscy internauci. Wg ostatnich statystyk Gemiusa z Wikipedii korzysta już w tej chwili 43% wszystkich polskich internautów, a w grupie uczniów/studentów ponad 80% (sprawdziliśmy – jednak mniej przyp. red.).

W 2007 było tego całkiem sporo – m.in. WarX mówił o Wikipedii na ogólnopolskim zlocie Polskiego Towarzystwa Fizycznego, ja miałem wykład na Festiwalu Nauki w Łodzi, Nova na analogicznym festiwalu we Wrocławiu. Sporo dobrej roboty robią tu osoby dające wykłady o Wikipedii na różnych konferencjach. Parę innych osób mówiło o Wikipedii na różnych imprezach. To jest o tyle dobra promocja, że jest kierowana właśnie do potencjalnych wartościowych edytorów. Był też pomysł z zakładkami wsadzanym do książek w bibliotekach – ale efekt tej akcji był wątpliwy.

Odder: 'Przy przynajmniej obecnych funduszach' – czyli jeśli Stowarzyszeniu uda się zebrać dużo pieniędzy za pośrednictwem przekazywania 1% na OPP, to możemy spodziewać się reklamy Wikimedii w telewizji?

Już odpowiadałem, że IMHO reklama w TV nie jest zbyt skuteczna – przynajmniej w pozyskiwaniu nowych edytorów.

Wyksztalcioch: Istnieją też inne projekty, które obecnie nie są tak popularne jak Wikipedia. Mam tu na myśli choćby Wikinews

Faktycznie warto by poreklamować inne projekty Wikimedia, ale przy przynajmniej obecnych funduszach Stowarzyszenia i tak nie stać nas na efektywną reklamę w tradycyjnych mediach. 1 minuta czasu reklamowego w TVN przekracza cały budżet roczny Stowarzyszenia.
Wyksztalcioch: korzystasz z serwisu Wikinews?

Czytam Wikinews – mam w thunderbirdzie ustawione ściąganie rss newsów z Wikinews – obok tvn24 i gazety.pl. Mam natomiast wyrzuty sumienia, że nie piszę do Wikinews – ale nie mam za bardzo ""nerwu"" dziennikarskiego, choć z Wikimanii 2006 napisałem obszernego newsa. Bardziej czuję się encyklopedystą.

Wyksztalcioch: A co sądzisz o idei Otwartej Agencji Informacyjnej? Czy stowarzyszenie jest w stanie pomóc w jej rozwoju?

Jeśli chodzi o Otwartą Agencję Informacyjną – to ciekawy pomysł, ale powiem szczerze, że teraz pierwszy raz o nim słyszę.

Odder: Wikinews dowiedziało się nieoficjalnie o planach zorganizowania światowej Wikimanii 2010 w Gdańsku. Na jakim etapie są te plany i czy Stowarzyszenie może odegrać w nich jakąś rolę.?

Na temat Wikimanii 2010 – to są plany bardzo luźne obecnie. Oczywiście fajnie by było mieć taką imprezę w Polsce – ale wg mnie obecnie szanse na to są minimalne. Aktualnie nie ma planów, żeby Stowarzyszenie się w to miało włączać – w zasadzie jest to inicjatywa jednego wikipedysty i bardzo mgławicowa. Potrzeba co najmniej 3-4 zdeterminowanych osób z danego miasta, żeby to miało jakiś sens. Były też plany nt. Katowic.

Odder: Czy ktoś z Polski ma zamiar wybrać się na tegoroczną Wikimanię, która odbędzie się w dniach od 17 do 19 lipca w Aleksandrii? Czy możemy liczyć na to, że pojawi się tam przedstawiciel SWMPL?
Mam ochotę pojechać na Wikimanię 2008 – fajnie by było, jakby więcej osób z Polski tam było. Na Wikimanii 2006 byłem ja, Lipszyc i taki gość z Fundacji Batorego. Jeśli Fundacja ogłosi jakieś dopłaty do wyjazdu na Wikimanię to warto by to rozpropagować. W 2006 r. – przetłumaczyłem info o dopłatach i dałem o tym informację na listę Wikipedii.

Z tego, co wiem, 3 osoby oprócz mnie zgłosiły chęć pojechania – jedna oprócz mnie dostała dofinansowanie – ale potem zrezygnowała. Można było wtedy mieć pretensje do tej jednej osoby, że zablokowała komuś, kto naprawdę chciał pojechać, możliwość dostania dofinansowania. Nie powiem, kto to był... (W trakcie wywiadu okazało się, że osobą pokrzywdzoną był Ausir przyp. red.).

Moja przewaga polegała na tym, że załatwiłem sobie sam nocleg i miałem już wizę amerykańską – bo służbowo byłem wcześniej w USA. Jeśli chodzi o Wikimanię, to jej strona jest tutaj: Wikimania 2008. Jest też lista dyskusyjna, wikimania-l, na którą każdy może się zapisać. Pewnie dużo pomoże w ew. dofinansowaniu, jak ktoś się zobowiąże do pomocy przy organizacji. Ja np. w 2006 potłumaczyłem na polski stronę Wikimanii.

Wyksztalcioch: A ile mniej więcej kosztuje udział w imprezie?

Aktualnie nie ma jeszcze informacji o kosztach w 2008. W 2006 dostałem zwrot przelotu i koszt rejestracji na samej konferencji. Wtedy to było w Bostonie. Nocleg sobie załatwiłem za darmochę, przelot to było coś koło 500 USD. Do Egiptu powinno być taniej.

Holek: Czym zajmowało się stowarzyszenie w zeszłym roku? W jaki sposób jego działania wpływają na zawartość projektów Wikimedia, ich odbiór, funkcjonowanie społeczności?

Na samą zawartość projektów Stowarzyszenie nie powinno mieć żadnego wpływu – tzn. nie powinno ""rządzić na projektach"" – od tego są same społeczności tych projektów. Natomiast np. w ramach wikikonkursów – wiele artykułów w Wikipedii zyskało zdjęcia i solidne rozwinięcia, jeden z artykułów wykonanych w ramach wikikonkursu dostał nawet medal.

Pewien wpływ stowarzyszenia był też przy organizacji GDJ – czyli spotkania w sprawie poprawy jakości Wikipedii, ale generalnie zadaniem Stowarzyszenia nie jest mówienie, co ma robić społeczność – Stowarzyszenie jest organizacją służebną. Trudno jest też np. bezpośrednio wskazać efekty zlotów organizowanych przez Stowarzyszenie – ale te zloty integrują społeczność projektów – ludzie mają okazję poznać się w realu i np. pogadać przy piwie, natomiast co z tych rozmów wyniknie konkretnie, to już nie jest rolą Stowarzyszenia, żeby to śledzić... Przykładowo na ognisku w Białowieży były poważne dyskusje o powstaniu Komitetu Arbitrażowego w Wikipedii – komitet powstał i działa. Ale trudno powiedzieć, że to akurat zasługa Stowarzyszenia – choć oczywiście kasę na to ognisko zorganizowało Stowarzyszenie.

Wyksztalcioch: Czym zajmuje się Komitet Arbitrażowy?

KA to coś w rodzaju sądu najwyższego Wikipedii. Jak się nie udaje rozwiązać jakiegoś sporu między wikipedystami w inny sposób – to KA ma to ostatecznie rozsądzić. Wcześniej takie spory ciągnęły się miesiącami – stąd idea KA jest taka, żeby on wydawał ""wyrok"" w sporze między Wikipedystami, który nie podlega już dalszej dyskusji. Jak dotąd KA rozpatrywał 17 spraw, z czego 10 zostało odrzuconych – tzn. KA uznała, że zostały zgłoszone do KA przedwcześnie.

Wyksztalcioch: Jesteś jednym z jego członków. Jak oceniasz dotychczasową działalność tego ciała?

KA nie skończyło jeszcze pierwszej kadencji – myślę, że po skończeniu tej pierwszej kadencji przyjdzie czas na podsumowanie. Ja akurat nie uczestniczyłem za bardzo przy samym organizowaniu KA, a na ognisku w Białowieży byłem nawet lekko sceptyczny co do tego, czy należy powołać to ciało. Potem jednak zostałem zgłoszony i wybrany do tego ciała – na szczęście tylko na pół roku."
train,"2008-10-21: Grupa krwi będzie w dowodach i paszportach

SLD złożył do Sejmu projekt ustawy, który zakłada wprowadzenie do ważniejszych dokumentów przypisu o posiadanej grupie krwi.

Jasno wynika z ustawy, grupa krwi będzie widoczna na dokumentach wydawanych po 2010 roku. ""To dobry termin, bo za kilka lat i tak planowana jest kolejna wymiana dowodów osobistych i praw jazdy"" – twierdzi poseł Stec.

Ustawa obejmuje takie dokumenty jak:

Głównym argumentem jaki występuje przeciwko rozporządzeniu jest ewentualna pomyłka w przepisywaniu grupy krwi. Wiąże się to bowiem z poważnymi powikłaniami zdrowotnymi, a nawet zgonem.

""Na wpisywanie grupy do dowodów nie godziło się dotąd Ministerstwo Zdrowia"" − mówi Magdalena Gąsior-Marek, posłanka PO i przewodnicząca zespołu parlamentarnego „Krewniacy Club”.
Poseł PiS Tomasz Latos z Sejmowej Komisji Zdrowia także popiera projekt SLD: ""Jeżeli grupa krwi będzie wpisywana na podstawie badań laboratoryjnych, a nie ustnej deklaracji osoby wyrabiającej dowód, to jest propozycja godna poparcia"".
Do problemu dołączają się także eksperci. Przyjmują jednak bardziej sceptyczne stanowisko w tej sprawie: ""Nigdzie w Europie nie ma grupy krwi w dokumentach"" − uważa konsultant krajowy ds. medycyny ratunkowej prof. dr hab. Juliusz Jakubaszko.
Uważa, że ustalenie grupy krwi ofiary wypadku zajmuje kilkadziesiąt minut. ""W tym czasie lekarze wcale nie są bezradni. W sytuacji ratowania życia zawsze można przetoczyć uniwersalną krew grupy zero. Są też preparaty krwiozastępcze, które pomagają w utrzymaniu krążenia""."
train,"2005-04-30: Nie będzie magazynu ligowego w TVN

Na konferencji prasowej w czwartek, mającej zapowiadać start nowego programu piłkarskiego na antenie TVN, rzecznik stacji, Andrzej Sołtysik przeczytał nieoczekiwany komunikat zarządu Grupy ITI, w którym firma informuje, że ze względu na pojawiające się niejasności w sprawie praw pośredniczącej spółki SportFive do reprezentowania PZPN wstrzymuje planowaną na 1 maja emisję magazynu ligowego i musi zasmucić wszystkich kibiców, bowiem nie będzie on prezentowany w rundzie wiosennej, podobnie jak bramki ligowe, których widzowie TVN i TVN24 wbrew zapowiedziom nie zobaczą.

Jest to kolejne obsunięcie w terminie - magazyn Idea Ekstraklasy miał ruszyć już na początku kwietnia, po tym, jak PZPN przyznał TVNowi prawa do relacji z boisk, które miały być przygotowywane przez Canal Plus. Jeśli nie dojdzie do porozumienia w najbliższym czasie, istnieje groźba, że także prawa do kolejnego sezonu pozostaną zrealizowane i widzowie magazynu nie zobaczą - wtedy Związek ma prawo do unieważnienia umowy. Irytacji tym faktem nie ukrywają przedstawiciele Idei, dla których program w telewizji otwartej miał być skuteczną reklamą, rzecznik firmy SportFive dziwi się zaś, że taka sytuacja w ogóle miała miejsce i zapowiada, że dołoży wszelkich starań, żeby magazyn, gtóry był już prawie gotów (prowadzącym miał być prawdopodobnie Grzegorz Kalinowski) pojawił się na antenie."
train,"Transport turbiny gazowej i stojana jej generatora do Elektrowni Stalowa Wola

W sobotę rano 23 sierpnia 2014 ok godz. 6:00 rozpoczął się transport na drodze krajowej nr 77 z miejscowości Wrzawy
k. Gorzyc w powiecie tarnobrzeskim do Stalowej Woli przez Zaleszany, Zbydniów, Turbię i Rozwadów, turbiny gazowej i stojana jej generatora dla budowy bloku gazowo-parowego Elektrociepłowni Stalowa Wola na dwóch 56 osiowych ciągnikach.

W Stalowej Woli powstaje największa w kraju elektrociepłownia gazowa. Ma kosztować ok. 1,5 mld zł. Jej uruchomienie zaplanowano na przyszły rok. Turbinę wyprodukowano we Francji, natomiast stojan jej generatora w Stanach Zjednoczonych. Producentem jest firma General Electric. Dostawę powierzono firmie ALE HeavyLift.

Elektrociepłownia w Stalowej Woli będzie produkować 450 MW energii elektrycznej i 240 MW energii cieplnej w tzw. kogeneracji, czyli przy jednoczesnym wytwarzaniu obu rodzajów energii. Nowa siłownia jest własnością wspólnego przedsięwzięcia Tauronu i PGNiG."
train,"2009-09-30: Udany start Sojuza

Rosyjski statek kosmiczny Sojuz wystartował o 07:14:42 UTC z kosmodromu Bajkonur w Kazachstanie. Start Sojuza rozpoczyna misję Sojuz TMA-16. Na pokładzie statku znajdują się członkowie Ekspedycji 21 na Międzynarodową Stację Kosmiczną oraz kanadyjski turysta kosmiczny Guy Laliberte.

Lotem dowodzi Rosjanin Maksim Wiktorowicz Surajew. Drugim kosmonautą, który do marca przyszłego roku zamieszka w Kosmosie, jest Amerykanin Jeffrey Nels Williams. Załogę uzupełnia kanadyjski turysta Guy Laliberte, który spędzi na orbicie kilkanaście dni (na 11 października zaplanowany jest powrót na Ziemię Sojuza TMA-14, na jego pokładzie wróci też kanadyjski turysta)."
train,"2007-12-04: Tadeusz Nalewajk nowym wiceministrem MSWiA

Jak poinformowała PAP Wioletta Paprocka z MSWiA, nowym wiceministrem tego resortu został Tadeusz Nalewajk, dotychczasowy starosta Pułtuska i członek Zarządu Głównego Związku Ochotniczych Straży Pożarnych RP.

Nowy wiceminister jest związany z Polskim Stronnictwem Ludowym. W MSWiA będzie on odpowiedzialny m.in. za straż pożarną.

Tadeusz Nalewajk urodził się 3 sierpnia 1956 r. w Pułtusku. Ukończył Akademię Rolniczo-Techniczną w Olsztynie, Studium Samorządu Terytorialnego i Rozwoju Lokalnego Uniwersytetu Warszawskiego i Wyższy Kurs Obronny na Akademii Obrony Narodowej w Rembertowie. W swojej dotychczasowej karierze pracował na stanowisku inspektora w Urzędzie Miasta i Gminy w Pułtusku, był zastępcą burmistrza tego miasta oraz starostą pułtuskim.

Obecnie jest także prezesem zarządu Związku Powiatów Polskich, pełni funkcję członka Zarządu Głównego Związku Ochotniczych Straży Pożarnych RP i piastuje funkcją wiceprezesa Zarządu Powiatowego Polskiego Stronnictwa Ludowego w Pułtusku."
train,"2007-07-30: Radosław Parda: trudne i nudne spotkanie koalicjantów

""Może to wynika z mojego młodego wieku, ale dla mnie spotkanie było nudne"" - powiedział Radosław Parda z LPR. Ale oprócz faktu, że było nudne, było także trudne i nie przyniosło zamierzonych efektów - dodał.

""Dopóki PiS nie spełni naszych warunków, dopóty nie będzie kolejnych rozmów"" - zapowiedział Parda chwilę po wyjściu ze spotkania szefów klubów partii koalicyjnych.

Samoobrona i LPR na wspólnej konferencji przedstawiły swoje warunki, które PiS powinien przyjąć, jeśli chce dalej z nimi rządzić. W odpowiedzi usłyszeli, że spełnienie żądań nie leży w gestii klubu parlamentarnego PiS, gdyż o tym musi zdecydować rząd. Ale kiedy to się stanie, posłowie PiS nie potrafią odpowiedzieć.

Krzysztof Tchórzewski i Krzysztof Jurgiel z PiS podkreślali, że nie zerwano koalicji a z odpowiedzią na postulaty LiS poczekają. Najpierw muszą przeanalizować wszystkie postulaty, poza tym oni też podtrzymują swoje warunki wobec koalicjantów, czyli m.in. rezygnację ze starań o powołanie komisji śledczej w sprawie afery gruntowej."
train,"2007-06-12: Dorn na razie nie zamierza wycofać wniosku o delegalizację Samoobrony

Marszałek Sejmu Ludwik Dorn wciąż zwleka z decyzją o wycofaniu z Trybunału Konstytucyjnego wniosku o delegalizację Samoobrony.

O zbadanie legalności działania Samoobrony wystąpił do TK poprzedni marszałek Marek Jurek, w związku z wymuszaniem na kandydatach na parlamentarzystów podpisywania weksli in blanco.

Mateusz Piskorski, rzecznik Samoobrony powiedział, że ""Ludwik Dorn zapowiedział, że przyjrzy się zasadności wniosku Jurka i - w naszym przekonaniu - dojdzie do konkluzji, że wniosek jest absurdalny. Po czym go wycofa"". Tymczasem Witold Lisicki, rzecznik marszałka Sejmu zaprzecza, jakoby Dorn już podjął decyzję. ""Marszałek na razie nie zamierza wycofać wniosku"" - poinformował.

Według informacji ""Rzeczpospolitej"" powodem przedłużania sprawy, jest wybór nowego prezesa Najwyższej Izby Kontroli. PiS będzie chciało uniknąć zgłaszania kolejnych żądań, od których LPR i Samoobrona uzależniają poparcie dla kandydata partii braci Kaczyńskich."
train,"2008-01-05: Anna Fotyga wprowadziła Sejm w błąd

Minister spraw zagranicznych w rządzie Jarosława Kaczyńskiego Anna Fotyga wprowadziła Sejm w błąd - wnosiła o przesłuchanie przed komisją sejmową kandydatów na ambasadorów, mimo iż jeden z nich został już przez prezydenta mianowany.

Mowa o Andrzeju Sadosiu, ambasadorze przy OBWE w Wiedniu. Sejmowa komisja spraw zagranicznych nie przesłuchała także dwóch innych ambasadorów: Jarosława Starzyka - ambasadora w Madrycie oraz Roberta Kupieckiego - w Stanach Zjednoczonych.

Zdaniem przewodniczącego komisji spraw zagranicznych Krzysztofa Liska (PO) wnioski o przesłuchanie dwóch kandydatów zostały nadesłane 15 listopada w dzień, gdy uzyskali prezydencką nominację, natomiast wniosek dotyczący Andrzeja Sadosia trafił do Sejmu 16 listopada - gdy Sadoś formalnie został przez prezydenta nominowany.

Lisek powiedział, że ""w piśmie mówi się o kandydatach na ambasadorów"". Uważa również, że ""ówczesna szefowa MSZ Anna Fotyga wprowadziła Sejm w błąd, bo nie przypuszcza, by nie wiedziała, że prezydent nominacje podpisał"". Podobną opinię podziela Bronisław Komorowski (PO).
Nominowanie ambasadorów przez prezydenta przed przesłuchaniem w sejmowej komisji spraw zagranicznych zdarza się po raz pierwszy od 1989 r."
train,"2010-05-31: Koszęcin: w ramach projektu Śląski Ogród Sztuk odbędą się koncerty i spektakle

W ramach projektu Śląski Ogród Sztuk w siedzibie Zespołu Pieśni i Tańca Śląsk w Koszęcinie odbędą się w 2010 roku następujące koncerty i spektakle:"
train,"2006-02-04: Eurodeputowani wykluczeni z PSL

Naczelny Komitet Wykonawczy Polskiego Stronnictwa Ludowego podjął wczoraj decyzję o wykluczeniu z szeregów partii trzech polityków - europosłów: Zbigniewa Kuźmiuka, Zdzisława Podkańskiego i Janusza Wojciechowskiego.

Jak głosi uchwała komitetu, europosłowie złamali statut partii i bez zgody jej kierownictwa zmienili przynależność do frakcji w Parlamencie Europejskim.

Trzej posłowie są oburzeni. Mówią, że w całym sporze chodzi o to, że Janusz Wojciechowski złożył do prokuratury zawiadomienie o podejrzeniu popełnienia przestępstwa przez kierownictwo partii. Chodzi o sprzedaż budynku siedziby władz PSL przy ulicy Grzybowskiej w Warszawie. Zbigniew Kuźmiuk twierdzi, że niejasne są okoliczności i warunki sprzedaży budynku o wartości stu milionów złotych. Janusz Wojciechowski nie wykluczył, że razem z kolegami podejmie się budowy nowej partii politycznej."
train,"2010-09-09: Europejskie Letnie Igrzyska Olimpiad Specjalnych 2010: zapowiedź

W dniach 18 – 23 września 2010 w Warszawie mają się odbyć Europejskie Letnie Igrzyska Olimpiad Specjalnych 2010.

O możliwość organizacji ubiegały się między innymi: Portugalia, Hiszpania i Belgia. Special Olympics Inc. zdecydowała o zorganizowaniu igrzysk w Polsce. Do tego zadania została powołana (16 czerwca 2008, przez Stowarzyszenie Olimpiady Specjalne Polska) Fundacja Europejskie Letnie Igrzyska Olimpiad Specjalnych 2010.

Inauguracja Igrzysk odbędzie się o godz. 20:00, 18 września 2010 na stadionie Legii w Warszawie. Transmisja zostanie wyemitowana tego samego dnia o godz. 23:55 w programie 2 Telewizji Polskiej.

Główne zawody odbędą się w Warszawie ale w organizacji bierze udział 56 Miast Goszczących które maja zapewnić bazę dla sportowców z zagranicy.

W 9 dyscyplinach ma rywalizować 1500 sportowców z 57 Narodowych Reprezentacji z Europy przygotowywanych przez 600 trenerów. Poza tym obecni maja być członkowie rodzin sportowców (1500 osób) oraz wolontariusze (2000–2500 osób). Od strony organizatorów igrzyska ma obsługiwać 200 sędziów oraz 350 lekarzy i przedstawicieli środowisk medycznych. Fundacja zakłada, że na trybunach pojawi się 50 000 osób.

Dyscypliny sportowe podczas Igrzysk:

Główne obiekty sportowe:

Ma zostać zaprezentowany MATP (Program Treningu Aktywności Motorycznej). Zorganizowane będą również programy i imprezy pozasportowe w tym:

Podczas trwania igrzysk zapowiadane są zmiany w organizacji ruchu."
train,"2009-09-17: 70. rocznica napaści ZSRR na Polskę

Mija 70. rocznica radzieckiej agresji na Polskę w czasie II wojny światowej. Dnia 17 września 1939 r. Armia Czerwona wkroczyła na wschodnie tereny Rzeczpospolitej, łamiąc obowiązujący od 1932 r. polsko-sowiecki pakt o nieagresji.

W pierwszych godzinach wydarzeń sprzed 70 lat opór armii radzieckiej stawiły strażnice graniczne i żołnierze Korpusu Ochrony Pogranicza. Na mocy paktu Ribbentrop–Mołotow dokonał się akt agresji ZSRR nazywany przez wielu IV rozbiorem Polski.

Wojska radzieckie przekroczyły wschodnie granice Polski przyspieszając klęskę kampanii wrześniowej i przypieczętowując losy naszego kraju na początku II wojny światowej. Skutki agresji sowieckiej były tragiczne – na terenach okupowanych przez ZSRR komuniści dopuścili się licznych zbrodni wojennych. Setki tysięcy Polaków oraz obywateli polskich innych narodowości zostało poddanych terrorowi. Na zajmowane obszary razem z sowieckim wojskiem wkraczały oddziały NKWD, które dokonywały aresztowań i wywózek do obozów jenieckich w Związku Radzieckim.

W rocznicę tragicznych dla Polski wydarzeń na terenie całego kraju odbyły się uroczystości upamiętniające zajścia sprzed 70 lat. W Białymstoku gościł ostatni prezydent na uchodźstwie, Ryszard Kaczorowski. Z kolei w uroczystości otwarcia Alei Ofiar Katyńskich na terenie kampusu studenckiego Uniwersytetu Warmińsko-Mazurskiego w Olsztynie wziął udział prezydent Lech Kaczyński. Jednoznacznie określił zbrodnię katyńską mianem ludobójstwa.

Po uroczystości Lech Kaczyński, jako gość honorowy, wziął udział w inauguracji XVIII Powszechnego Zjazdu Historyków odbywającego się w Olsztynie. Następnie, podczas uroczystości na Skwerze Matki Sybiraczki w Warszawie, prezydent po raz kolejny odnosił się do tragicznych wydarzeń katyńskich, przywołując m.in. decyzję o wymordowaniu 30 tys. Polaków:"
train,"2009-11-29: Gdańsk: wystawa Stanisław Olesiejuk - rysunek / Zbigniew Wąsiel - rzeźba

25 stycznia 2010 w Galerii ZPAP w Gdańsku o godz. 18.00 otwarta zostanie wystawa pt. ""Stanisław Olesiejuk - rysunek / Zbigniew Wąsiel - rzeźba"".

Wystawę można będzie zwiedzać do 24 lutego przyszłego roku. Adres placówki: ""ul. Mariacka 46/47, 80-830 Gdańsk""."
train,"Janusz Korwin-Mikke zapowiedział utworzenie Koalicji Odnowy Rzeczypospolitej Wolność i Nadzieja

22 stycznia 2015 roku Janusz Korwin-Mikke zapowiedział utworzenie partii politycznej pod nazwą Koalicji Odnowy Rzeczypospolitej Wolność i Nadzieja, zachęcając jednocześnie do używania skrótu nazwy: KORWiN. Inicjatywę wspiera Przemysław Wipler."
train,"2007-08-01: Słowenia o przystąpieniu Serbii do UE

Władze w Lublanie poinformowały w poniedziałek, iż Słowenia nie chce uzależniać wstąpienia Serbii do UE z uznaniem przez Belgrad niepodległości Kosowa.

""Słowenia uznaje rozwiązanie problemu statusu Kosowa i perspektywę europejską Serbii jako dwa równoległe procesy, które nie powinny być ze sobą łączone. Nie chcielibyśmy, aby Serbia musiała wybierać między UE a Kosowem, ani aby UE musiała wybierać między Serbią a Kosowem"" - ogłosiło słoweńskie Ministerstwo Spraw Zagranicznych.

Słowenia w pierwszym półroczu przyszłego roku będzie przewodniczyć Unii Europejskiej i to stało się punktem wyjścia dla ""Financial Times”, który zasugerował, iż może Słowenia zamierza wykorzystać swe przewodnictwo w Unii, aby wymóc na Serbii uznanie niepodległości Kosowa w zamian za zbliżenie Belgradu z UE.

Grupa kontaktowa ds. Kosowa (USA, Francja, Rosja, W. Brytania, Niemcy i Włochy) w środę wyznaczyła przedstawicieli USA, Rosji i UE do pełnienia funkcji “strażnika” nowych negocjacji między Serbami i Albańczykami z Kosowa. Unię będzie reprezentował niemiecki dyplomata Wolfgang Ischinger, USA - dyplomata Frank Wisner, a nazwisko przedstawiciela Rosji nie jest jeszcze znane. Negocjacje mają trwać nie dłużej niż 120 dni.

Negocjacje w sprawie przyszłego statusu serbskiej prowincji Kosowa rozpoczną się w przybliżeniu w połowie sierpnia” - poinformował w środę szef unijnej dyplomacji Javier Solana.

""Najpewniej to sekretarz generalny ONZ jako pierwszy wezwie strony do ponownego rozpoczęcia rozmów"" - powiedział Solana dziennikarzom w Manili na spotkaniu ministrów spraw zagranicznych krajów Azji Południowo-Wschodniej dotyczącym kwestii bezpieczeństwa w Azji

Wysłannik ONZ ds. Kosowa Martti Ahtisaari przedstawił w kwietniu Radzie Bezpieczeństwa ONZ plan przewidujący niepodległość Kosowa po okresie międzynarodowego nadzoru, jednak takie rozwiązanie nie podoba się Serbii.

Kosowo, które formalnie pozostaje prowincją Serbii, od 1999 roku jest zarządzane przez ONZ."
train,"2009-01-26: Wikinews rozmawia z racjonalistami o idei Dnia Darwina

Karol Darwin swoje dzieło ""On the Origin of Species"" opublikował w 1859 roku, jednak, jak twierdzą polscy racjonaliści, znajomość teorii ewolucji wśród ludzi jest nikła, a poziom nauczania jej w szkołach słaby. Zapytaliśmy, dlaczego darwinizm zasługuje na większą uwagę przy układaniu programów nauczania oraz dlaczego warto obchodzić, odbywający się w Polsce po raz drugi, Dzień Darwina.

Tomasz Chabinka: Kiedy i gdzie pierwszy raz spotkałeś się z teorią Darwina?

Andrzej Koraszewski: Miałem chyba 10 lat kiedy czytałem książkę „Walka o ogień” (Joseph Henri Rosny Aine), był to rok 1950, zapamiętałem ją jako taki pierwszy moment zafascynowania zarówno prehistorią jak i całym problemem. W czasach komunizmu ewolucja nauczana była w szkołach jako oczywistość. W domu również nie było tu jakiegoś oporu. Dopiero w szkole średniej spotkałem się z nauczycielem, który zaczął wyśmiewać Darwina (patrzyliśmy na niego jak na dziwaka).

T. Chabinka: Co o niej wtedy pomyślałeś?

A. Koraszewski: Dla dziesięciolatka było to fascynujące, ale oczywiście bardzo powierzchowne, do dziś żałuję, że nie natrafiłem na nauczyciela, który umiałby uczyć biologii z pasją.

T. Chabinka: Jak wyglądały Twoje poglądy na sprawę powstania człowieka, czy w ogóle życia, zanim ją poznałeś?

A. Koraszewski: Oczywiście jak większość dzieci otrzymałem solidną porcję religijnych opowieści o stworzeniu świata przez Boga, ale właśnie gdzieś około 9-10 roku życia opowieść o ulepieniu człowieka z gliny zaczęła być ogromnie śmieszna.

T. Chabinka: Czy uważasz, że teoria Darwina powinna być nauczana w szkole już w podstawówce? Nie obawiasz się jej niezrozumienia przez tak młodych uczniów?

A. Koraszewski: Elementy teorii Darwina mogą i powinny być nauczane już w przedszkolu. Istniejące pomoce naukowe oraz doświadczenia innych krajów pokazują, że dzieci nie tylko doskonale sobie z tym radzą, ale i świetnie mogą się przy okazji bawić.

T. Chabinka: Ile Twoim zdaniem czasu powinno poświęcić się jej czasu na lekcjach szkolnych?

A. Koraszewski: Ponieważ teoria ewolucji jest spoiwem nauk przyrodniczych, winna być w sposób oczywisty obecna na wszystkich lekcjach biologii, nie można jej odfajkować. Uczniowie powinni wcześnie zapoznać się z jej podstawami, ale potem trzeba do niej systematycznie powracać.

T. Chabinka: Czy to nie za dużo? Program szkolny zawiera wiele innych istotnych treści programowych, a uczniowie na pewno protestowaliby przeciwko kolejnym godzinom zajęć.

A. Koraszewski: Teoria ewolucji informuje o rozwoju życia na ziemi, tak więc, czy rozmawiamy o gatunkach, czy o kodzie genetycznym, czy o rozmnażaniu się, czy o komórkach, czy o medycynie, wszystko to jest powiązane z ewolucją i nauczyciel wskazując na te powiązania czyni wiedzę biologiczna zrozumiałą i bardziej interesującą.

T. Chabinka: Teoria ewolucji znajduje się już w podręcznikach. Skąd pomysł, by w tym wypadku promować jej nauczanie w szkole?

A. Koraszewski: Teoria ewolucji zajmuje dość skąpe miejsce w podręcznikach, a nauczyciele mają tu ogromną dowolność. Są wspaniali nauczyciele, pasjonaci, którzy świetnie uczą biologii, są nauczyciele, którzy poszczególne elementy nauk przyrodniczych traktują jak osobne i pozbawione związku partie programu. Uczniowie, którzy trafiają na olimpiady są w większości uczniami nauczycieli-pasjonatów (czasem są samoukami). Od szeregu lat widzimy naciski na nauczanie w szkołach kreacjonizmu (a niemal nieodmiennie jest on obecny na lekcjach religii) i często uczniowie wychodzą ze szkoły nie rozumiejąc samej istoty nauk przyrodniczych.
T. Chabinka: Oprócz teorii ewolucji istnieje kilka innych poglądów na powstanie życia, jak choćby teoria inteligentnego projektu. Może w ramach równouprawnienia te inne teorie również powinniśmy włączyć do programu. Uczniowie mogliby sami wybrać to, co ich najbardziej przekonuje.

A. Koraszewski: Nauka zna tylko jedną odpowiedź, teoria ewolucji nie ma na tym polu konkurencji. Załóżmy jednak, że chcemy dać uczniom wybór. Oznacza to, że tym bardziej powinni otrzymać pełną informację o tym, jakimi dowodami dysponuje nauka na poparcie ewolucji. Przy takim podejściu proponowałbym zrównanie liczby godzin lekcji religii i lekcji biologii. Należy pamiętać, że teoria inteligentnego projektu ma kilka wymiarów, od biblijnej dosłowności, aż po akceptację teorii Darwina z „małym” zastrzeżeniem, że „ktoś nad tym procesem czuwa”. Ta liberalna wersja inteligentnego projektu jest dla mnie całkowicie akceptowalna, jak długo przekazywana jest wiernym i tylko wiernym (najlepiej nie w budynku szkolnym). Jednak prezentacja jakiegokolwiek systemu religijnych wierzeń tam, gdzie młodzież ma zdobywać wiedzę i uczyć się jej sprawdzania przy pomocy metody naukowej, to wprowadzanie trojańskiego osła do nauki.

T. Chabinka: Załóżmy jednak, że nauczyciel religii będzie ewolucjonistą. Są też opcje nie mieszczące się w lekcjach religii, ani biologii, np. teoria związana z Latającym Potworem Spaghetti. Może więc podstawowe informacje o kreacjonizmie powinny być przekazywane na lekcjach biologii?

A. Koraszewski: Na jakiej podstawie? Jeśli założymy, że nauka i religia to nienakładające się na siebie magisteria i nikt nie jest w stanie przedstawić żadnego naukowego sposobu sfalsyfikowania takiej teorii wprowadzając ją na lekcjach biologii automatycznie zaczynamy kwestionować metodę naukową.

T. Chabinka: W ramach obchodów Dnia Darwina organizujecie dwa konkursy – indywidualny na esej, oraz grupowy na jak najciekawszą organizację obchodów Dnia Darwina w szkole, oba są jednak skierowane dla uczniów gimnazjów. Dlaczego?

A. Koraszewski: Początkowo sądziliśmy, że może być tylu chętnych, że ze względów logistycznych lepiej ograniczyć się do gimnazjów. Wygląda na to, że byliśmy nazbyt optymistyczni i zmieniliśmy regulamin, zapraszając do konkursów również uczniów szkół ponadgimnazjalnych. (Obawiam się jednak, czy ta informacja dotrze do tych, którzy byliby tym zainteresowani.)

T. Chabinka: Czy wiadomo już ile szkół zaangażuje się w obchody Dnia Darwina? Ilu uczniów weźmie udział w organizowanych przez Was konkursach?

A. Koraszewski: Nie. Chwilowo zgłosiła się trójka uczniów z Włoch (Włochów, nie Polaków, będą pisać swoje eseje po angielsku). Wstępne zainteresowanie wyraziło kilku uczniów szkół krajowych gimnazjalnych oraz dwie czy trzy szkoły szykujące się do organizacji Dnia Darwina. Oczywiście mówię o tych, którzy już są z nami w kontakcie.

T. Chabinka: A skąd zainteresowanie konkursem Włochów?

A. Koraszewski: Zabawna historia, pisałem o tym konkursie włoskiej przyjaciółce, która jest nauczycielką angielskiego w małym włoskim miasteczku, Paola opowiedziała o tym w swojej klasie i troje uczniów postanowiło napisać swoje prace.
T. Chabinka: Czy mógłbyś powiedzieć coś o zainteresowaniu mediów tą sprawą?

A. Koraszewski: Chwilowo ograniczone. Zareagowała ""Polityka"" i co więcej objęła nasze konkursy swoim patronatem. Była audycja w TOK FM i to chwilowo tyle.

T. Chabinka: W Stanach Zjednoczonych ruch antyewolucyjny jest silny. Czy w Polsce również można spotkać się z jakimiś uwagami podczas promocji teorii ewolucji?

Mariusz Agnosiewicz: W Polsce ruch antyewolucyjny istotnie nie jest silny, choć warto pamiętać, że od 1993 r. istnieje Polskie Towarzystwo Kreacjonistyczne skupiające ponoć kilkaset osób, którego czołowymi postaciami są profesorowie Maciej Giertych oraz Piotr Lenartowicz. Ten pierwszy wciąż ma niemałe wpływy polityczne, zaś ten drugi jest wpływowym polskim jezuitą, kierującym Katedrą Filozofii Przyrody w krakowskiej Ignatianum, finansowej z pieniędzy publicznych, ale także członkiem międzywydziałowej komisji filozofii przyrody Polskiej Akademii Umiejętności. Silnym ośrodkiem wzmacniającym spór kreacjonizmu z ewolucjonizmem jest grupa filozofów z Instytutu Filozofii Uniwersytetu Zielonogórskiego skupiona wokół prof. Kazimierza Jodkowskiego. Pierwszy raz z polskim kreacjonizmem spotkałem się u pewnego fundamentalistycznego baptysty polskiego, jednak także w kręgach katolickich, choć raczej ukrywany, kreacjonizm jest dość silny.

Osobiście uważam, że żywotność polskiego kreacjonizmu jest skorelowana z żywotnością społeczną samego ewolucjonizmu, a ta jest bardzo mizerna. Sporu nie ma nie dlatego, że ewolucjonizm jest tak ugruntowany, lecz dlatego, że jest tak słaby. Gdyby wiedza ewolucyjna była powszechniejsza i głębsza w polskim społeczeństwie, kiedy to coraz większą rolę zaczynają odgrywać i światopoglądowe aspekty tej teorii naukowej, polski kreacjonizm mógłby być również bardzo uciążliwy.

Sebastian Skolik: Zarówno Dawkins jak i Wilson, gdy piszą o swoich publicznych wystąpieniach, wspominają, że często zarzuca im się bycie zwolennikami opcji prawicowych, wręcz faszystowskich. Wynika to z wczesnych konotacji jakie ze sobą niósł ten nurt umysłowy w zachodniej kulturze, szczególnie, że koncepcje były przez prawicowe nurty polityczne wulgaryzowane. W Polsce za to kojarzy się ewolucję i ewolucjonizm bardziej z lewicowością, szczególnie jako przeciwstawienie myśli Ojców Kościoła, które odnosi się do epoki socrealizmu. Czy to już stała tendencja w naszej części Europy, czy też zauważasz w tym względzie jakieś zmiany?

M. Agnosiewicz: Być może są jeszcze popeerelowskie skojarzenia lewicowe dotyczące ewolucjonizmu, lecz od kiedy coraz silniejszy jest w Polsce nurt postmodernistyczny w kręgach lewicowych (rozumianych jako pewna formacja intelektualna), ewolucjonizm nie może mieć już lewicowych skojarzeń. Środowiska lewicowe ulegają niestety zbyt łatwo kuszącej ideologicznie, lecz błędnej naukowo koncepcji determinizmu kulturowego, ignorując na ogół kompletnie uwarunkowania biologiczne pewnych zjawisk. Teoria ewolucji jest dla nich interesująca w tym miejscu w którym wydaje się wspierać relatywizm poznawczy. Kiedy w Polsce osoby związane z gender studies, będące esencją postmodernizmu w życiu akademickim, zwalczają „psychoewoli”, to mamy przecież przejaw lewicowego zwalczania ewolucji i nauki. Mam wszelako nadzieję, że jak największa część polskiej lewicy nie ulegnie pokusie „ideologicznej postempowości"" (""stylizacja"", przyp. red.) kosztem naukowego obskurantyzmu. Można być przecież światłym człowiekiem wrażliwym społecznie, wobec losu słabych i „wykluczonych”, nie odrzucając teorii ewolucji czy będącej jej konsekwencją – socjobiologii.

T. Chabinka: A co z prawicą? Czy jest możliwe, by zaczęła być kojarzona z popieraniem teorii ewolucji?

M. Agnosiewicz: Dziś nie grożą nam już raczej zwulgaryzowane próby implementacji ewolucjonizmu w ideologii politycznej, a tym samym pozytywne skojarzenia orientacji politycznej z ewolucjonizmem są raczej wykluczone. W przypadku prawicy, podobnie jak i w odniesieniu do lewicy, możemy mówić również o ideologicznych barierach przyjmowania ewolucjonizmu. W kręgach prawicowych barierę tę stanowić będą przede wszystkim zbyt duże przywiązanie do treści religijnych. Trudno więc zinstrumentalizować politycznie ewolucjonizm. Jego przyjęcie bądź odrzucenie to po prostu miara szacunku racjonalnej, naukowej myśli.
T. Chabinka: Dlaczego propagowaniem teorii ewolucji zajęli się racjonaliści, a nie biolodzy?

M. Agnosiewicz: Na początku małe sprostowanie logiczne do pytania. Biolodzy w olbrzymiej swej większości są również racjonalistami, co więcej, wielu z nich jest zaangażowanych w ruchy społeczne racjonalistów. Niemniej nawet ci nie angażujący się społecznie, w zdecydowanej większości popierają racjonalistyczny nurt intelektualno-światopoglądowy. Można więc zgeneralizować, że grupa racjonalistów zawiera podgrupę biologów i w ramach ruchów racjonalistycznych to biolodzy na ogół są najaktywniejszymi postaciami zaangażowanymi w popularyzację ewolucji.

Tak jest na Zachodzie. U nas faktycznie nie ma wielu biologów zaangażowanych społecznie, choć mamy kilku. Liczymy, że to się z czasem zmieni, będziemy do tego dążyć. Aby to jednak stało się możliwe, musimy przekonać jak najwięcej biologów o tym, jak istotna jest społeczna popularyzacja teorii ewolucji dla ogólnej kultury umysłowej społeczeństwa.

Odpowiadając natomiast na zasadniczą część pytania, mogę przekornie zapytać: a dlaczego to wśród ewolucjonistów jest akurat najwięcej ateistów spośród wszystkich dziedzin nauki? Nieudolne próby „chrzczenia ewolucji” przez środowiska religijne nie są w stanie zredukować światopoglądowych konsekwencji dobrze pojętej teorii ewolucji. W interesującym eseju „Dlaczego ewolucjonizm prowadzi do ateizmu?” prof. Jodkowski przypomina tezę Dawkinsa, że dopiero Darwin sprawił, że dziś „ateizm jest w pełni satysfakcjonujący intelektualnie”. Polskie Towarzystwo Kreacjonistyczne walcząc z ewolucją podkreśla, iż walka z nią jest tożsama z „przełamywaniem panującego paradygmatu świeckiego humanizmu”. Nie jest więc przypadkiem, że 95% ewolucjonistów to ateiści, i nie jest przypadkiem, że racjonaliści zajmują się społeczną popularyzacją ewolucjonizmu.

S. Skolik: W prasie często nagłaśnia się przypadki np. nauczycieli biologii, którzy próbują ""zwalczać"" w szkołach teorię ewolucji. Nagłaśnianie takich jednostkowych przypadków, o ile nie są to daleko idące nadinterpretacje, mogą wywoływać u czytelników wrażenie, że to zjawisko powszechne. Czy znasz jakieś raporty badawcze w tym względzie? Jak twoim zdaniem takie sytuacje dziennikarz powinien opisywać, aby pozostać bezstronnym?

A. Koraszewski: Oczywiście nie ma tu żadnych statystyk. W kuratoriach (jak wynika z moich kontaktów z kuratoriami) zainteresowanie biologią jest znikome. Nie ma się tu czym martwić, bo postawy pracowników kuratoriów są tu znacznie bardziej konserwatywne niż nauczycieli. Jedyny sondaż na ten temat, który znam, to nasza własna ankieta wśród czytelników „Racjonalisty”. W wypowiedziach dominowały negatywne doświadczenia, słabego przekazu wiedzy o ewolucji, częstych przypadków kwestionowania teorii ewolucji przez samych nauczycieli, notorycznego kwestionowania teorii ewolucji na lekcjach religii, lub na innych przedmiotach. Ten sondaż nie daje jednak rzetelnego obrazu. Istotnie do prasy docierają przypadki drastyczne, gdzie dochodzi do ostrych konfliktów. Zła nauka, która jak podejrzewam jest normą, nikogo nie boli.

S. Skolik: Religie to pewne systemy wierzeń, jakie wyewoluowały wraz z rozwojem społeczności. Z punktu widzenia ewolucji są więc czymś naturalnym. Humanizm czy pozytywizm próbowały zrywać z tymi systemami, czasami zakładając ich rychły upadek. Często i dziś w różnych publikacjach można takie rewolucyjne postawy spotkać. To jednak wydaje się paradoksalnie przeczyć uznawaniu ewolucji, no chyba że odnosi się ją tylko do świata przyrodniczego. Czy nie wydaje ci się że czasami jednak nadal nadużywa się tego pojęcia do poparcia tylko szczególnych tez?

M. Agnosiewicz: Pytanie to zawiera implicite założenie – błędne dodajmy – że twory ewolucji są jakoś doskonałe. Religia więc powinna być szanowana, gdyż jest tworem „świętej ewolucji”. Po pierwsze jednak, są różne koncepcje naturalnej genezy religii. Niektórzy badacze uważają, że jest ona tworem doboru naturalnego, że była korzystna adaptacyjnie, inni z kolei uważają, że jest produktem ubocznym. Nawet jednak przy założeniu, iż religia powstała i się rozwinęła, gdyż była korzystna adaptacyjnie, nie znaczy, że nadal musimy tę jej rolę respektować. Dziś znaczenie religii w rozwiniętych społeczeństwach zostało tak diametralnie zmienione, że religia nie pełni już ewidentnie tych funkcji, jakie pełniła w społeczeństwach pierwotnych. Mówiąc inaczej: w rozwiniętych społeczeństwach nie jest już ona nam potrzebna, przynajmniej w jej prymitywnej postaci oddawania czci nadnaturalnemu kreatorowi oraz wiary w życie pozagrobowe.

Nawet więc na gruncie tradycyjnego świeckiego humanizmu nie ma żadnej logicznej czy intelektualnej niekonsekwencji w zdecydowanym odrzucaniu religii oraz popieraniu teorii ewolucji. Jest jednak w środowisku racjonalistów nurt bardziej progresywny, który znacznie wyraźniej podkreśla słabości w dziele ewolucji i dążący do jej intencjonalnego i rozumnego udoskonalania. To transhumanizm.

Transhumanizm to nowa idea wzywająca do tego, aby człowiek świadomie przejął od natury stery ewolucji. Transhumanizm dzieli wiele elementów z humanizmem - przede wszystkim szacunek dla rozumu i nauki, nacisk na rozwój i naturalizm. Transhumanizm różni się od humanizmu przez przyzwolenie (a nawet oczekiwanie) na radykalne zmiany w naszej naturze i dostępnych nam możliwościach oferowanych nam przez różne nauki i technologie. Osobiście jestem członkiem nie tylko Polskiego Stowarzyszenia Racjonalistów, ale i World Transhumanist Association, tym łatwiej więc przychodzi mi uznanie nieprzystawalności tradycyjnej religijności do nowoczesnego społeczeństwa wiedzy.
S. Skolik: Ateizm to podobnie jak systemy religijne produkt ewolucji, który okazał się ewolucyjnie stabilny. Można rzec, że to w pewnym sensie mempleks, który wypiera systemy religijne jeżeli chodzi o kwestie światopoglądowe. Ale czy nie wydaje ci się, że niektórzy zwolennicy teorii ewolucji chcą zbyt radykalnego, utopijnego (utopiści chcą zrealizowania utopii za ich życia) przyspieszenia?

M. Agnosiewicz: Od razu włącza mi się w głowie utwór „Imagine” Lennona, ten sielski ateistycznie, lecz utopijny kawałek. Myślę, że nawet jeśli głosimy antyreligijnie brzmiące hasła, to tak naprawdę nie tyle chodzi o walkę z religią, co z irracjonalnymi, w szczególności supernaturalistycznymi wierzeniami.

T. Chabinka: Wydaje mi się, że znacznie bliżej Waszego kręgu zainteresowań powinna znaleźć się sprawa nauczania etyki. Jak zareagowałeś na zapowiedź obowiązkowego uczęszczania przez uczniów na lekcje etyki lub religii?

M. Agnosiewicz: Istotnie, kwestia etyki jest dla polskich racjonalistów bardziej dotkliwa bezpośrednio, lecz mimo kiepskiej sytuacji ze szkolną alternatywą światopoglądową dla osób niewierzących, pozostaję dobrej myśli. PSR przyznało tytuł Racjonalisty Roku klasie I d z IX LO w Łodzi, która w całości wybrała etykę kosztem religii. Zainteresowanie etyką wyraźnie rośnie i nauczanie katechezy nieuchronnie będzie maleć na rzecz etyki. Główny obecnie problem, to groźba przejęcia nauczania przez katechetów i ludzi związanych z Kościołem, co grozi konserwowaniem „panującego” monopolu etycznego. Obligatoryjność uczęszczania na religię lub etykę jest naruszeniem prawa do wolności sumienia dopóki wybór między jednym z tych przedmiotów nie jest całkowicie realny. MEN zapowiada, że od września wybór etyki będzie możliwy dla każdego zainteresowanego. Pożyjemy, zobaczymy. W każdym razie mamy zamiar aktywnie wziąć udział w promocji nauczania etycznego w polskich szkołach i w podnoszeniu jego jakości, a także monitorowaniu naruszeń wolności sumienia uczniów.
T. Chabinka: Ostatnio słyszałem w mediach, że katecheci nie dostają pozwolenia od swoich zwierzchników na prowadzenie lekcji etyki, ze względu na fakt wspomagania w ten sposób ""wrogiego obozu"".

M. Agnosiewicz: To raczej jednostkowy przypadek. Już słyszymy, że inni metropolici wysyłają swoich podwładnych na kursy etyczne celem przejęcia nauczania etycznego. Ta druga pragmatyczna postawa z pewnością weźmie górę. Oczywiście my poparlibyśmy z chęcią tych biskupów, którzy zabraniają swoim katechetom uczenia etyki.

T. Chabinka: Jak oceniasz fakt, że obowiązkowa ma być tylko 1 godzina etyki i 2 religii.

M. Agnosiewicz: Jedna godzina etyki tygodniowo w zupełności wystarczy. Problemem pozostają dwie godziny religii. Nauczanie światopoglądowe nie powinno zajmować więcej jak jedną godzinę, kiedy istnieje wiele innych co najmniej równie ważnych przedmiotów, które nie są obecne w polskich szkołach, jak wiedza seksuologiczna, logika, filozofia czy religioznawstwo. Uważam, że każdy z tych przedmiotów powinien być dostępny jako alternatywa dla religii.

T. Chabinka: A co z uczniami, którzy chcieliby uczęszczać na kilka z nich? Może zamiast czyniąc je obowiązkowymi, lepiej stworzyć zajęcia dodatkowe dla chętnych?

M. Agnosiewicz: O tym rozmawialibyśmy, gdyby nie chodziło o wprowadzenie jakiejś sensownej alternatywy dla katechezy. Może zresztą nie musi to być jeden przedmiot, lecz pewien kompleks szerszej wiedzy o kulturze.

T. Chabinka: Czy nie obawiasz się, że w małych szkołach uczniowie będą zmuszani do chodzenia na religię, tak by dyrekcja nie musiała opłacać kolejnych pracowników?

M. Agnosiewicz: Tak się niewątpliwie już dzieje. Bardziej jednak obawiam się czegoś innego. Tego mianowicie, że nauczanie etyczne będzie w takich ośrodkach przekazywane katechetom. Pozwala to jednocześnie zaoszczędzić na etacie i zapewnić pozorną dostępność wyboru między religią i etyką.

T. Chabinka: Myślicie, że doczekacie takiego momentu, gdy państwo będzie, waszym zdaniem, neutralne światopoglądowo, a poziom nauczania ewolucjonizmu was zadowoli?

M. Agnosiewicz: Oczywiście. Racjonaliści są wprawdzie ludźmi ideowymi, lecz nie mamy myślę wiele z Don Kichotów. Wierzymy, że to realne. Neutralności i laicyzacji sprzyjać będzie z pewnością głębsza integracja z Unią Europejską. Jeśli zaś idzie o ewolucjonizm, to dla znacznego poprawienia sytuacji wystarczą już zmiany w programach nauczania. Mam nadzieję, że w końcu trafi się jakiś naprawdę światły rząd, który dowartościuje znacznie naukę.
Andrzej Koraszewski (ur. 1940 w Szymbarku) - publicysta ekonomiczno-społeczny, były dziennikarz BBC, publicysta paryskiej ""Kultury"", obecnie zastępca redaktora naczelnego portalu Racjonalista.pl.

Mariusz Agnosiewicz (właśc. Mariusz Gawlik, ur. 1979 w Bolesławcu) - polski dziennikarz. Działacz ruchu humanistyczno-wolnomyślicielskiego w Polsce. Założyciel i pierwszy prezes Polskiego Stowarzyszenia Racjonalistów. Współtwórca Internetowej Listy Ateistów i Agnostyków."
train,"2008-06-10: Złagodzenie kary, za pokazanie miejsca ukrycia ciała żony w sprawie Hansa Reisera

Hans Reiser, skazany w kwietniu na 25 lat więzienia za zabójstwo swojej żony, twórca Namesys i ReiserFS, być może doczeka się obniżenia wymiaru kary w zamian za pokazanie miejsca ukrycia ciała ofiary.

Sprawa Hansa Reisera była wielokrotnie poruszana w serwisach zajmujących się problematyką IT. W komentarzach pojawiały się głosy niedowierzania, jednak, jeśli Hans zdecyduje się na kooperację z sądem, powinno to rozwiać wszelkie wątpliwości odnośnie winy znanego programisty.

Jeśli Hans Reiser ujawni miejsce, w którym znajduje się ciało Niny Reiser, może zostać uznanym winnym morderstwa drugiego stopnia (obecnie skazany jest za zabójstwo pierwszego stopnia), za które w USA grozi od 15 lat do dożywotniego pozbawienia wolności. To na razie jedynie propozycja ze strony sądu. Hans nie wypowiedział się jeszcze oficjalnie czy na nią przystanie, czy postanowi nadal nie przyznawać się do winy i stracić tym samym możliwość wcześniejszego wyjścia na wolność."
train,"2007-03-01: Koniec poszukiwań ""Snajpera""

Stanisław Antczak, pseudonim ""Snajper"", popełnił samobójstwo.

""Snajper"" poszukiwany był przez szczecińską policję przez ostatnie 2 tygodnie w związku z postrzeleniem dwóch osób (w tym rzecznika zachodniopomorskiego SLD Albina Majkowskiego) i włamaniami do mieszkań w Zdrojach i Podjuchach.

Antczak poszukiwany był listem gończym po tym jak ponad pół roku wcześniej, 5 lipca 2006 r. uciekł z Zakładu Karnego w Goleniowie.
Oferowana za niego nagroda w ostatnim czasie wzrosła do 20.000 PLN.

Dzisiaj policja dostała informacje, że ukrywa się w jednym z bunkrów w Puszczy Bukowej. Przed godziną 20:00 zorganizowano na niego obławę. Kiedy ""Snajper"" zorientował się, że jest otoczony przez policję, zaczął strzelać. Policja odpowiedziała również ogniem. Antczak po uznaniu, że nie ma już szans na ucieczkę, popełnił samobójstwo. Mniej prawdopodobna wersja zakłada, że został on śmiertelnie postrzelony."
train,"Start Endeavour przełożony

Start promu kosmicznego Endeavour pierwotnie był zaplanowany na 29 kwietnia 2011 roku. Z powodu problemów technicznych misja została przełożona początkowo na 8 maja, następnie na 10 maja, potem na 16 maja. Awaria dotyczyła pomocniczej jednostki mocy zasilająca sterolotki, regulatory prędkości oraz podwozie wahadłowca lub termostat kontrolujący ogrzewanie jednego z przewodów paliwowych. Kolejna zapowiedz przewiduje start 16-05-2011 o 14.56 czasu polskiego."
train,"2009-01-01: Nowy Rok 2009

Polska.

Podczas sylwestrowej nocy w wielu polskich miastach tysiące osób bawiło się na imprezach pod gołym niebem.

W Warszawie odbyła się impreza na pl. Konstytucji, na której wystąpili m.in. tacy artyści jak: Feel, Kombi, Edyta Górniak, Paweł Kukiz, Ewelina Flinta, Boys, czy Bracia. O północy odbył się, trwający osiem minut, pokaz sztucznych ogni. Warszawskiego Sylwestra transmitowała Telewizja Polsat, a koszt imprezy oszacowano na ponad 8 mln zł.

We Wrocławiu w imprezie zorganizowanej na rynku uczestniczyło ok. 250 tys. osób. Sylwestrową noc transmitowała TVP 2. Wystąpili m.in. Shauna Baker, Lady Pank, Doda, Stachursky, Justyna Steczkowska, Bajm, Modern Talking i Arriavl. Po północy odbył się 5-minutowy pokaz sztucznych ogni. Ok. 600 osób czuwało nad bezpieczeństwem zgromadzonych.

W Krakowie na Rynku Głównym zgromadziło się ok. 60 tys. osób. Koncert odbył się pod hasłem: ""Kraków - Miasto Kobiet"", a wystąpiły na nim m.in. Leona Lewis, Kate Ryan, Kasia Kowalska, Natalia Kukulska i Tatiana Okupnik. Całość zwieńczył krótki pokaz sztucznych ogni.

W Łodzi miejski Sylwester zorganizowano przy centrum handlowym Manufaktura. Jerzy Kropiwnicki, prezydent miasta życzył uczestnikom imprezy aby ""ten nowy rok obfitował w takie imprezy jak ta, by nasza Łódź rozkwitała, żeby była najpiękniejszym miastem w Polsce i żeby wszystkie złe momenty nas omijały"". Na koncercie wystąpili m.in.: Szymon Wydra z zespołem Carpe Diem, RH+ i KASA.

W Gdańsku impreza plenerowa w rytmie rock'n'rolla odbyła się na Targu Węglowym. Natomiast w Gdyni bawiono się na Skwerze Kościuszki, gdzie wystąpił m.in. Krzysztof Krawczyk.

Świat.

W sylwestrowej imprezie na nowojorskim Times Square oprócz tysięcy osób uczestniczyli także: Michael Bloomberg, burmistrz Nowego Jorku oraz były prezydent USA Bill Clinton z małżonką Hillary. O północy (godz. 6:00 czasu polskiego) oglądali oni opadającą kryształową kulę, która jest symbolem nadejścia nowego roku.

W Québecu odbył się pokaz z okazji nadejścia nowego roku oraz zakończenia obchodów 400-lecia założenia miasta.

Na plaży Copacabana w Rio de Janeiro bawiono się przy muzyce bossa novy.

W Sydney odbył się gigantyczny pokaz pirotechniczny, który zgromadził ok. 1,5 miliona osób. Tematem przewodnim było ""stworzenie"", które związane było z mitami Aborygenów.

Koncerty i przyjęcia sylwestrowe zostały odwołane w: Egipcie, Dubaju, Jordanii, Bahrajnie, Maroku i Syrii."
train,"2009-08-30: Wioślarskie MŚ: polskie ekipy zdobyły złoto, srebro oraz brąz

Podczas ostatniego dnia odbywających się na poznańskiej Malcie MŚ w Wioślarstwie, polskie ekipy zdobyły wszystkie kolory medali. Mistrzami świata została męska czwórka podwójna, srebro wywalczyła żeńska dwójka podwójna wagi lekkiej, a męska czwórka bez sternika - brąz.

Mistrzowie olimpijscy z Pekinu w czwórce podwójnej w składzie Konrad Wasielewski, Marek Kolbowicz, Michał Jeliński, Michał Jeliński zdobyli dziś złoto mistrzostw świata.

Srebrny medal zdobyli Magdalena Kemnitz i Agnieszka Renc w dwójce podwójnej wagi lekkiej.

Natomiast męska czwórka bez sternika wagi letniej w składzie Paweł Rańda, Miłosz Bernatajtys, Łukasz Siemion i Łukasz Pawłowski uplasowała się na w finale na trzeciej pozycji.

Wczoraj duet Julia Michalska i Magdalena Fularczyk wygrały finał dwójek podwójnych."
train,"2007-09-12: Magazyn Komputerowy ""Next"" zadebiutuje 24 września w kioskach

Od 24 września 2007 roku na rynku prasowym pojawi nowy magazyn komputerowy ""Next"", przygotowywany przez Wydawnictwo Bauer. Redaktorem naczelnym gazety będzie Tomasz Zieliński.

Dodatkiem do pierwszego wydania magazynu będzie dwuwarstwowa płyta DVD o pojemności 8,5 GB. 

Magazyn jest skierowany do entuzjastów informatyki. Informacje znajdą w nim osoby amatorsko interesujące się zagadnieniami związanymi z techniką komputerową. 

W związku z wejściem tytułu na rynek wydawnictwo ma przeprowadzić kampanię reklamową w telewizji, radiu i Internecie. Na podstawie wstępnych szacunków wydawca przypuszcza, że sprzeda ok 100 tys. egzemplarzy pierwszego wydania. Czasopismo ma ukazywać się w nakładzie 200 tys. egzemplarzy."
train,"Włodzimierz Marciński polskim Liderem Cyfryzacji

Na prośbę przewodniczącego Komisji Europejskiej Jose Manuela Barroso oraz jej wiceprzewodniczącej Neelie Kroes, komisarz ds. agendy cyfrowej, Polska wybrała swojego Lidera Cyfryzacji. Został nim Włodzimierz Marciński, pełnomocnik Ministra Administracji i Cyfryzacji ds. rozwoju kompetencji cyfrowych w administracji.

Każdy kraj Unii będzie miał swojego Cyfrowego Lidera (Digital Champion), którego zadaniem będzie szerzenie wiedzy na temat korzyści, jakie daje Internet, i pomoc w rozpowszechnianiu używania narzędzi cyfrowych.

W Wielkiej Brytanii Digital Championem od 2009 roku jest Martha Lane Fox. Poprowadzona przez nią kampania Race Online 2012, która stworzyła sieć firm i osób prywatnych zaangażowanych w poszerzanie umiejętności korzystania z Internetu zdobyła duże uznanie w Wielkiej Brytanii i w innych krajach europejskich. Odwołując się do celów Europejskiej Agendy Cyfrowej, Komisja Europejska uznała działalność UK Digital Champion oraz Race Online 2012 za bardzo użyteczną dla budowy zaufania społecznego oraz upowszechniania wykorzystywania narzędzi cyfrowych.

W poniedziałek 25 czerwca w Brukseli odbyło się pierwsze spotkanie narodowych Liderów Cyfryzacji. Do tej pory swoich liderów nominowało 13. krajów."
train,"2006-02-12: Chicago Tribune: Polscy przywódcy w awangardzie europejskiej wojny kulturowej

Polska przewodzi prawicy w Europie, a polscy przywódcy są w awangardzie europejskiej wojny kulturowej - tak dziennik ""Chicago Tribune"" podsumowuje wizytę prezydenta Lecha Kaczyńskiego w USA.
""Wizyta w Waszyngtonie podkreśla wagę, jaką Polska przywiązuje do sojuszu atlantyckiego, i sygnalizuje głęboki sceptycyzm Kaczyńskiego wobec Unii Europejskiej, zwłaszcza w sprawach bezpieczeństwa Polski i jej napiętych stosunków z Rosją"" – napisała amerykańska gazeta.

Dziennik dodaje, że skoro Kaczyński będąc prezydentem Warszawy zakazał parady równości, nie było więc dziwne, że pierwszą podróż odbył do Watykanu. Gazeta pisze, że bracia Kaczyńscy są ""otwartymi krytykami praw homoseksualistów"", jak również opowiadają się za umieszczeniem w europejskiej konstytucji odwołania do chrześcijańskich wartości.

Gazeta przypomina, ze Kaczyńscy doszli do władzy na krytyce liberalnego światopoglądu oraz obronie tradycyjnych wartości."
train,"2008-09-04: Powołanie Szefa Kancelarii Prezydenta RP

Prezydent Rzeczypospolitej Polskiej Lech Kaczyński powołał z dniem 4 września 2008 r. Piotra Kownackiego na stanowisko Szefa Kancelarii Prezydenta Rzeczypospolitej Polskiej.

Piotr Kownacki dotychczas pełnił funkcję Sekretarza Stanu i Zastępcy Szefa Kancelarii Prezydenta RP."
train,"2007-07-09: Szczygło: decyzja o X zmianie PKW Irak jesienią

Minister obrony narodowej Aleksander Szczygło zapowiedział, że decyzja o ewentualnym wysłaniu kolejnej, X zmiany Polskiego Kontyngentu Wojskowego do Iraku zostanie podjęta najprawdopodobniej jesienią tego roku.

Zaznaczył jednocześnie, że pod uwagę należy wziąć mandat Organizacji Narodów Zjednoczonych, zgodę rządu Iraku, wyszkolenie tamtejszych wojsk oraz współpracę z członkami koalicji antyterrorystycznej. Obecnie w Iraku stacjonuje blisko tysiąc polskich żołnierzy."
train,"2008-04-10: Cyfrowy Polsat w drodze na giełdę

Cyfrowy Polsat największa platforma cyfrowa w Polsce pod względem liczby abonentów zaoferuje inwestorom akcje za około 1 mld zł do 1,5 mld zł, co uczyni ją jedną z największych w historii warszawskiej Giełdy Papierów Wartościowych.

Cyfrowy Polsat jest liderem wśród operatorów płatnej telewizji satelitarnej. W swojej ofercie ma 65 kanałów polskojęzycznych oraz ponad 500 obcojęzycznych.

Oferującym akcje spółki jest Unicredit CAIB oraz UBS, a także DM Penetrator.

Akcje Cyfrowego Polsatu zostaną zaoferowane inwestorom w Europie oraz w USA. Oferta obejmować będzie tylko istniejące akcje. W skład globalnej oferty spółki wejdzie do 75 mln istniejących akcji serii E.

Publikacja prospektu emisyjnego odbyła się 10 kwietnia. Spółka zadebiutuje na GPW w dniu 6 maja.

W 2007 r. firma miała 796,7 mln zł przychodów i 113,4 mln zł zysku netto. Obecnie największym akcjonariuszem Cyfrowego Polsatu jest spółka Polaris Finance, do którego należy 93,18% akcji. Natomiast 85% akcji Polaris kontroluje Zygmunt Solorz-Żak, a 15% - Heronim Ruta. Ponadto Solorz-Żak posiada bezpośrednio 3,95% akcji (4,66% głosów) Cyfrowego Polsatu. Pozostałe akcje należą do osób fizycznych, w tym kadry menedżerskiej.

Polsat Cyfrowy jest największą polską platformą telewizji cyfrowej, z 2,15 mln abonentów według danych na koniec lutego br., co oznacza wzrost o prawie 70% wobec końca 2006 roku (1,27 mln abonentów). Cyfra+ ma ok. 1 mln abonentów, a platforma ""n"" - ok. 300 tys."
train,"2008-09-08: Huragan Ike przemieszcza się nad Kubą: w Republice Dominikany zabił 61 osób

Huragan Ike powstał 3 września 2008 na pełnym morzu i szybko wzrósł w sile do IV kategorii w ciągu zaledwie 3 godzin. Jest to najintensywniejszy sztorm sezonu do tej pory.
Ike to dziewiąty cyklon tropikalny z nazwą własną, piąty huragan i trzeci duży huragan na Atlantyku w roku 2008. Po przejściu nad Turks i Caicos (wstępny szacunek: 80% domów uszkodzonych), huragan wzmocnił się do IV kategorii na skali Saffira-Simpsona i zmierzał w linii prostej w kierunku zachodnim, nawiedzając kolejno południowe Bahamy, Republikę Dominikany (61 ofiar śmiertelnych w tym kraju, stan z 7 września 2008), Haiti, Kubę, po czym marginalnie zagroził archipelagowi Florida Keys, gdzie zarządzono ewakuację, w pierwszym miejscu wypraszając obowiązkowo turystów.

8 września 2008, nad górzystą Kubą, Huragan Ike osłabł do II kategorii, z wiatrami stałymi o prędkości 165 km/h, o 05:00 czasu lokalnego w Miami (EDT). Oko huraganu znajdowało się wtedy 65 km ESE od miasta Camaguey, po przejściu nad ląd blisko Punto de Sama wieczorem dnia poprzedniego. Huragan Ike przemieszcza się na zachód z prędkością 24 km/h i ma wkroczyć nad akwen Zatoki Meksykańskiej jutro. W dalszej kolejności, analogicznie do huraganu Gustav i huraganu Katriny, może zagrozić Nowemu Orleanowi i instalacjom wiertniczym w wodach przybrzeżnych Luizjany i Teksasu. Jego dokładna przyszła trajektoria nie jest jeszcze ustalona. W każdym razie, ponowne jego wzmocnienie oczekiwane jest po wejściu na cieplejsze wody Zatoki Meksykańskiej."
train,"2007-09-05: Wybuch w Hucie Batory

W nocy doszło do wybuchu pieca hutniczego w Hucie Batory w Chorzowie. W jego wyniku zginęła jedna osoba, a pięć zostało rannych - trafili do szpitala. Informację przekazał Krzysztof Zientara z Centrum Zarządzania Kryzysowego Wojewody Śląskiego. Wybuch miał miejsce tuż po północy. Akcja ratownicza trwała 4 godziny. Dwóch rannych trafiło do Zespołu Szpitali Miejskich w Chorzowie. Trzech będących w gorszym stanie, zawieziono do Centrum Leczenia Oparzeń w Siemianowicach Śląskich.

Akcję ratowniczą prowadziło 11 jednostek straży pożarnej. Musiały one chłodzić rozgrzaną surówkę żelazną rozrzuconą po terenie huty i tworzącą zarzewia nowych ognisk pożaru. Strażacy zdołali powstrzymać pożar przed rozprzestrzenieniem się.

Rano w strefie wypadku czynności dochodzeniowe rozpoczęli prokuratorzy i inspektorzy Państwowej Inspekcji Pracy"
train,"2008-10-14: Open Access Day

Open Access Day obchodzony po raz pierwszy historii

Dzisiaj, po raz pierwszy obchodzony jest Światowy ""Open Access Day"" (Dzień Otwartego Dostępu). Otwarty dostęp to termin oznaczający wolny, powszechny, trwały i natychmiastowy dostęp dla każdego do cyfrowych form zapisu danych i treści naukowych oraz edukacyjnych.

Organizatorami obchodów jest luźna konfederacja kilku organizacji ze Stanów Zjednoczonych i Wielkiej Brytanii: ""Scholarly Publishing and Academic Resources Coalition"" (SPARC), ""Students for FreeCulture"" i Public Library of Science (PLoS). Obchody te polegają na prowadzeniu wykładów i minikonferencji, organizacji hapenningów i innych form promocji idei otwartego dostępu do twórczości naukowej i edukacyjnej w kilkudziesięciu bibliotekach akademickich na wszystkich 5 kontynentach. Relacja na żywo z części z tych działań jest dostępna na oficjalnej stronie Open Access Day: openaccessday.org/program/. Oficjalny program obchodów rozpoczął wykład brytyjskiego biochemika sir Richarda Johna Robertsa, laureata Nagrody Nobla z medycyny w 1993 r.

W Polsce do obchodów przystąpiły m.in: Stowarzyszenie Bibliotekarzy Polskich, Fundacja Nowoczesna Polska, ICM UW (partner projektu Creative Commons Polska) i Stowarzyszenie Wikimedia Polska, które od pewnego czasu tworzą nieformalną koalicję na rzecz otwartych zasobów edukacyjnych."
train,"2008-10-15: Polsko-indyjska współpraca wojskowa

W New Delhi rozpoczynają się dzisiaj dwudniowe obrady Indyjsko-Polskiej Grupy Roboczej do spraw Współpracy Wojskowej i Obronnej.

Na spotkaniu planowane są między innymi dwie sesje - jedna poświęcona kontaktom militarnym, druga współpracy przemysłów obronnych. Polska delegacja wyjechała do Indii pod przewodnictwem ministra Zenona Kosiniak-Kamysza, wiceszefa resortu obrony.

Współpraca polsko–indyjska to ogromna szansa dla naszego kraju. Indie uważane są bowiem obecnie za jeden z najbardziej obiecujących rynków uzbrojenia na świecie. O dostęp do niego i współpracę w dziedzinie uzbrojenia zabiega wiele państw. Minister Zenon Kosiniak-Kamysz komentuje możliwości polsko-indyjskich kontaktów w sferze produktów zbrojeniowych bardzo entuzjastycznie. Podkreśla on, że Polska mogłaby dostarczać Indiom samochody opancerzone, a polskie stocznie budować fregaty i korwety. Zaznacza również, że poza tym przedmiotem wymiany mogą być także produkty polskiego przemysłu optycznego przeznaczone na użytek wojska.

Niektórzy eksperci są zdania, iż Polska mogłaby sprzedawać Indiom między innymi także samobieżną haubicę Krab oraz pojazd do automatycznego minowania - Kroton. 

Oceniając naszą obecność na rynku uzbrojenia w Indiach minister Kosiniak-Kamysz przyznaje jednak, że w ostatnich latach doszło do dużych zaniedbań w tej dziedzinie i trzeba teraz poświęcić wiele pracy, aby je nadrobić."
train,"2005-03-07: Warszawa prawdopodobną siedzibą ważnej agencji UE

Minister spraw wewnętrznych Ryszard Kalisz powiedział Informacyjnej Agencji Radiowej, że Warszawa ma duże szanse stać się siedzibą centrali Europejskiej Agencji Kontroli Granic – organu Unii Europejskiej powołanego w związku z przyszłą likwidacją wewnętrznych granic państw UE.

Konkurentem Warszawy jest Budapeszt, jednak szanse tego miasta zmalały wraz z wycofaniem się władz Francji z lobbowania na rzecz stolicy Węgier. Jak zaznaczył minister Kalisz, po wejściu do UE Rumunii długość granicy Węgier będącej równocześnie granicą Unii wyniesie około 200 km, podczas gdy Polska posiada ponad 1,5 tysiąca km granicy lądowej i morskiej, stanowiącej jednocześnie granicę UE.

Prezydent Warszawy Lech Kaczyński planuje przeznaczyć na biura Agencji dwa piętra Pałacu Kultury i Nauki. Decyzja o lokalizacji Agencji zapadnie w prawdopodobnie w ciągu najbliższych kilku miesięcy."
train,"2005-09-17: Kaczyński: Chcę debaty z Tuskiem

Lech Kaczyński, kandydat PiS na prezydenta zaapelował podczas konferencji w Warszawie do Donalda Tuska, by ten jak najszybciej przystąpił do wspólnej debaty wyborczej. Kandydat Platformy Obywatelskiej tłumaczy, że chętnie weźmie udział w rozmowach, te jednak mogą odbyć się najwcześniej 26 września, po wyborach parlamentarnych. Według Kaczyńskiego to za późno. """"Nasi rodacy mają prawo wiedzieć, kto reprezentuje jaki interes, kto na nim zyska, a kto straci"""" - powiedział Kaczyński. Dodał, że Polki i Polacy mają prawo wiedzieć, kto jakie wartości reprezentuje.

Kaczyński oświadczył także, że musi to być jego debata z Donaldem Tuskiem. Według niego, z inicjatywy Platformy Obywatelskiej miało dojść do spotkania kandydatów na premierów - Jarosława Kaczyńskiego i Jana Maria Rokity. """"Bardzo proszę pana marszałka Tuska raz jeszcze o debaty już przed wyborami parlamentarnymi. Nie tylko wybory prezydenckie są ważne. Nową wizję Polski wspólnie z prezydentem będzie realizował rząd"""" - prosił prezydent Warszawy.

W wywiadzie dla TVN24 Tusk powiedział, że żałuje, iż PiS stara się ""tak dużo czasu w swojej kampanii poświęcać na atakowanie Platformy"". ""Uważam, że robią błąd. Ale każdy bierze odpowiedzialność za własną kampanię"" - dodał.

Obecnie Donald Tusk jest niekwestionowanym liderem przedwyborczych sondaży, które dają mu szansę objęcia urzędu prezydenta już w pierwszej turze głosowania. Według wielu obserwatorów to właśnie ogromna przewaga Tuska jest powodem ""nerwowych ruchów"" Kaczyńskiego, który do kandydata PO traci już 32 punkty procentowe.

Ostatecznie debata odbędzie się 26 września w programie ""Co z tą Polską?"" w telewizji Polsat."
train,"2007-10-03: Marcinkiewicz na konferencji Gowina

Jak donosi ""Dziennik"", Kazimierz Marcinkiewicz ma pojawić się na sobotniej konferencji Jarosława Gowina. Były premier staje tak otwarcie po stronie PO, że działaczce PiS domagają się by zdał pisowską legitymację partyjną.

Choć jeszcze kilka dni temu Marcinkiewicz twierdził, że wystąpi jedynie na ulotkach swoich przyjaciół zarówno z PO jak i PiS to najświeższe wiadomości dotyczące jego wyborczych sympatii stają się nie do zaakceptowania przez PiS.

„Nie mam złudzeń. Były premier czynnie włącza się w kampanię PO, a to oznacza, że nie powinien być w PiS"" – stwierdził Adam Lipiński, szef biura politycznego Jarosława Kaczyńskiego.

""Jeżeli były premier rządu PiS pojawia się na konferencji polityka Platformy, to sprawa jest jasna. Tym bardziej że jego rywalem jest ikona PiS, Zbigniew Ziobro"" - twierdzi Ireneusz Raś, poseł z Platformy Obywatelskiej z Krakowa."
train,"Modlin nadal zamknięty

Przedłuża się otwarcie lotniska w Modlinie. Najbliższy możliwy termin to luty. Obecnie lotnisko ponosi dotkliwe straty.

Lotnisko w Modlinie przez wadliwie wykonany pas startowy oraz brak systemu nawigacyjnego ILS
ponosi straty. Samoloty nadal nie latają i ciągle nie wiadomo, kiedy ruch lotniczy z Modlina zostanie wznowiony.

Przedsiębiorcy, którzy rozkręcili swoje firmy w okolicach lotniska Modlin, tracą mnóstwo pieniędzy ze względu na zamknięcie lotniska. Zamknięte lotnisko zamiast zarabiać, na razie przynosi tylko straty i generuje nowe koszty.

Zarząd spółki Mazowiecki Port Lotniczy Warszawa-Modlin Sp. z o.o. przyznał, że zamknięcie ruchu lotniczego to dla publicznej spółki strata w granicach 150-180 tys. zł dziennie.

Irlandzki przewoźnik Ryanair zdecydował się na przedłużenie swoich operacji lotniczych i korzystanie z Lotniska im. Chopina w Warszawie do 29 stycznia, a to oznacza, że na lotnisku w Modlinie może pojawić się najwcześniej 30 stycznia 2013 roku, natomiast węgierski przewoźnik Wizz Air zapowiedział, że przedłuża swoją działalność operacyjną w stołecznym porcie do północy 31 stycznia 2013 roku.

Wcześniej zarówno Ryanair jak i Wizz Air informowali o przedłużeniu swojej tymczasowej działalności operacyjnej na Lotnisku Chopina do 22 stycznia.

Lotnisko w Modlinie, z powodu złuszczenia betonowej części drogi startowej, zamknięte jest przez Inspektora Nadzoru Budowlanego od 22 grudnia 2012 roku, a naprawa pasa rozpoczęła się 27 grudnia. Wojewódzki Inspektorat Nadzoru Budowlanego po przeprowadzonej kontroli stwierdził, że nie wszystkie prace zostały jeszcze ukończone. Nie wykonano m.in. tzw. hydrofobizacji, czyli zabezpieczenia asfaltu przed nasiąkaniem wodą. Obecnie lotnisko czeka na ekspertyzy z Instytutu Technicznego Wojsk Lotniczych.

Już dziś jednak wiadomo, że na wiosnę lotnisko będzie musiało przejść gruntowny remont pasa. Jeden z wariantów przewiduje zerwanie (sfrezowanie) nawierzchni pasa i położenie nowej nawierzchni z asfaltobetonu z podgrzewaną płytą główną lotniska. Konieczny jest również montaż systemu nawigacyjnego ILS który umożliwiałby lądowanie w trudnych warunkach atmosferycznych (inaczej będą odwoływane loty przez mgłę) i budowa stacji kolejowej, tak aby podróżni mogli bezpośrednio przemieszczać się swobodnie koleją z Okęcia na Modlin. Tymczasem czekamy zatem na otwarcie nowego portu lotniczego w Radomiu oraz połączenia kolejowego z lotniskami w Okęciu i Modlinie."
train,"2010-06-07: Fotoreportaż z Athens Pride 2010

Bardziej w atmosferze karnawału niż protestu, w sobotę 5 czerwca w stolicy Grecji przeszła ulicami manifestacja Athens Pride 2010. Hasło tegorocznej edycji greckiego dnia gejowskiej dumy brzmiało „Jesteśmy wszędzie”. W przemarszu przez miasto wzięło udział ponad 3000 osób..."
train,"2009-04-29: Sejm: odbyła się konferencja ""Otwarte zasoby edukacyjne w Polsce""

23 kwietnia 2009 r. w godzinach 12:00-16:00 Koalicja Otwartej Edukacji zorganizowała konferencję pt. „Otwarte zasoby edukacyjne w Polsce”. Miała ona miejsce w Sali Kolumnowej Sejmu RP. Swym patronatem objął konferencję Marszałek Sejmu Bronisław Komorowski.

Celem konferencji było przybliżenie modelu otwartej edukacji oraz otwartych materiałów edukacyjnych stosowanych na wszystkich szczeblach nauczania. W jej ramach zostały zaprezentowane dotychczasowe osiągnięcia w zakresie budowania takich zasobów oraz
przedstawione wyzwania i założenia polityki wspierającej otwartą edukację.

Organizatorami konferencji były instytucje członkowskie Koalicji Otwartej Edukacji: Fundacja Nowoczesna Polska, Interdyscyplinarne Centrum Modelowania Matematycznego i Komputerowego na Uniwersytecie Warszawskim, Stowarzyszenie Bibliotekarzy Polskich oraz Stowarzyszenie Wikimedia Polska.

W konferencji uczestniczyło ok. 200 osób, w tym kilku posłów, m.in. Marszałek Sejmu Bronisław Komorowski, Minister Edukacji Narodowej Katarzyna Hall, przedstawiciele Ministerstwa Nauki i Szkolnictwa Wyższego, a także bibliotekarze, archiwiści, nauczyciele, studenci i dziennikarze.

W obradach wzięli udział także goście zagraniczni, którzy przybliżali rozwój zasobów otwartych na świecie – konferencja prowadzona była w języku polskim i angielskim (tłumaczenie symultaniczne)."
train,"2007-08-25: Konwencja PiS w gdańskiej Hali Olivia rozpoczęta

W gdańskiej Hali Olivia rozpoczęła się konwencja polityczna Prawa i Sprawiedliwości. Spodziewanych jest siedem tysięcy zwolenników i członków partii.

Celem konwencji jest przypomnienie sukcesów rządów PiS i przedstawienie planów na przyszłość.

Gwoździem programu ma być wystąpienie premiera Jarosława Kaczyńskiego. Przemówić ma także m.in. sekretarz stanu w kancelarii prezydenta Michał Kamiński.

""Nie będzie żadnej sensacji. To będzie spotkanie PiS. Będzie słowo o tym, co rząd do tej pory uchwalił, co Sejm do tej pory uchwalił, co jeszcze jest przed nami"" - zapowiedział sekretarz klubu PiS Arkadiusz Czartoryski.
Sekretarz generalny PiS Joachim Brudziński, podkreślił, że konwencja ma służyć dotarciu do opinii publicznej z informacjami, które nie mogą się przebić w mediach.

Jarosław Kaczyński: ""Polska liberalna czy solidarna"".

""Polacy już raz odrzucili istniejący porządek. Teraz znów stoją przed tym samym wyborem: Polska liberalna, czy solidarna"" - powiedział premier Jarosław Kaczyński podczas konwencji PiS.

W przemówieniu do zebranych, premier powiedział, że dwa lata temu Polacy byli oburzeni aferą Rywina i kulisami życia politycznego. Podkreślił, że 70% Polaków w wyborach opowiedziało się wówczas za formacjami, które kwestionowały istniejący porządek. ""To był czas nadziei. My też mieliśmy nadzieję na koalicję PiS i PO. Nie wyszło - wszyscy wiemy, dlaczego"" - stwierdził.

Kaczyński podkreślił, że w związku ze zbliżającymi się wyborami, przed Polakami znowu stanie wybór: czy kontynuować system postkomunistyczny czy go odrzucić: ""To wybór między Polską liberalną, a Polską solidarną"".

Odpierając zarzuty zbyt silnego aparatu władzy państwowej, premier podkreślił, że państwo musi być silne, gdyż słabe państwo służy wyłącznie ""gangom i złoczyńcom"".

Premier Kaczyński podkreślił dokonania członków swojego gabinetu, a także bronił koalicji, która upadła: ""To była trudna koalicja, ale wiele rzeczy udało się zrobić. To była koalicja dla Polski, a nie dla stołków"". Zaznaczył, że ceną, jaką PiS za nią zapłacił było niezrozumienie w społeczeństwie."
train,"2009-09-15: Pierwsza rocznica upadku Lehman Brothers

Rok temu, 15 września 2008 r. amerykański bank Lehman Brothers ogłosił swoje bankructwo. Wydarzenie to wywołało panikę na rynkach światowych i tym samym uznane zostało za początek światowego kryzysu finansowego.

Mimo optymizmu panującego przez ostatnie miesiące w światowej gospodarce, graniczącego z euforią, globalny rynek akcji jest w skali roku wciąż na minusie – traci prawie 13%. Taki stan rzeczy to potwierdzenie, że nie wszystkie problemy, które wywołały kryzys gospodarczy, udało się rozwiązać.

Notowany na nowojorskiej giełdzie (NYSE) bank inwestycyjny Lehman Brothers był zaangażowany w finansowanie rynku nieruchomości.

10 września 2008 r. Lehman Brothers ogłosił wyniki finansowe trzeciego kwartału wynoszące $3,9 mld strat. Pięć dni później oficjalnie zbankrutował (ogłosił upadłość). Było to największe bankructwo w historii. Wartość aktywów Lehman Brothers przed upadłością wynosiła $691 mld. Drugi w kolejności największy bankrut, Worldcom, Inc., był warty w momencie bankructwa nieco ponad $100 mld. Trzeci, Enron Corp., którego upadek wywołał kontrowersje w 2001 roku – niewiele ponad $65 mld.

Upadek Lehman Brothers spowodował, że 15 września 2008 r. indeks giełdowy Dow Jones Industrial Average pikował w dół o ponad 500 punktów. Był to największy jednodniowy spadek od 11 września 2001 r., kiedy to porwane przez terrorystów samoloty uderzyły w wieże World Trade Center w Nowym Jorku. Rekord ten utrzymał się przez kilka sesji – jeszcze większy spadek nastąpił 29 września 2008 r. Strata wyniosła 777,7 pkt.
Bankructwo miało skutki polityczne. Obawa, że upaść mogą kolejne wielkie banki, skłoniła rząd do przygotowanie bezprecedensowego programu wsparcia dla sektora finansowego wartego $700 mld (tzw. Planu Paulsona).

Bank poniósł duże straty w portfelu nieruchomościowym. Jego aktywa gwałtownie traciły na wartości. Na przestrzeni sześciu miesięcy stracił 6,7 miliarda dolarów. Jego zadłużenie przekraczało $600 miliardów."
train,"Józef Gara otrzymał nagrodę od Stowarzyszenia Wikimedia Polska

27 grudnia 2012 roku w Wilamowicach miało miejsce uroczyste posiedzenie Rady Miejskiej miasta Wilamowice, na którą zaproszeni zostali m.in. Józef Gara oraz przedstawiciele Stowarzyszenia Wikimedia Polska — Patryk Matyjaszczyk i Piotr Ciążyński.

Zarząd Stowarzyszenia w uchwale nr UZ 2012-52 z dnia 6 listopada 2012 roku postanowił przyznać Józefowi Garze nagrodę pieniężną w wysokości 1000 zł. Nagroda ta została ufundowana ""za udostępnienie swojej twórczości na licencji CC-BY-SA 3.0 i współpracę przy tworzeniu słownika wymowy języka wilamowickiego.""

Projekt Wilamowice prowadzony przez wolontariuszy Wikimediów ma na celu stworzenie multimedialnego słownika wymierającego języka wilamowskiego — wolontariusze współpracują z Józefem Garą tłumacząc i nagrywając słowa w tym języku. Jest on jedną z ostatnich osób, dla których język wilamowski jest językiem ojczystym."
train,"2007-11-09: Olejniczak: nie ma odwrotu od LiD

Zdaniem przewodniczącego SLD i przewodniczącego KP LiD - Wojciecha Olejniczaka - trzeba umacniać koalicję Lewica i Demokraci, gdyż nie ma odwrotu od LiD.

""Jestem zdecydowany, aby kontynuować działania związane z LiD-em. Nie ma odwrotu od tego. Przyszłe dni, miesiące muszą być poświęcone na konsolidację współpracy. Nie oznacza to, że będzie powstawała jedna partia, choć płyną takie sygnały. Ja uważam, że nie czas na takie rozważania"" - powiedział Wojciech Olejniczak w Łodzi.

Podkreślił też, że teraz najważniejsza jest praca w klubie parlamentarnym LiD, przeprowadzenie projektu ustaw dotyczących m.in. podwyżek dla nauczycieli, powołanie komisji śledczej ds. śmierci Barbary Blidy, akcji CBA w Ministerstwie Rolnictwa i w sprawie Beaty Sawickiej."
train,"Audioriver Festival dłuższy o jeden dzień. Wśród gwiazd: Little Dragon, Trentemøller, Booka Shade i wielu innych

Kolejna, dziewiąta edycja Festiwalu Audioriver odbędzie się w dniach 25-27 lipca w Płocku. Największy polski festiwal z alternatywną muzyką elektroniczną będzie w pełni trzydniowy. Na plaży nad Wisłą wystąpią m.in.: Little Dragon, Trentemøller, Booka Shade, 2manydjs i Brodinski.

W Płocku – jak co roku – rozbrzmiewać będą zarówno klasyczne dźwięki techno i electro, jak i drum and bass oraz dubstep. Ponownie płocka plaża zamieni się w miejsce pełne niezależnych brzmień, które odwiedzą tysiące festiwalowiczów z Polski i zza granicy. Organizatorzy przewidują dodatkowe atrakcje, a wśród nich: tradycyjne targi muzyczne na rynku oraz festiwalowe nowości – trzeci dzień koncertowy oraz pokazy mody.

Stolica elektroniki. Ponownie.

Do największych gwiazd, które wystąpią w tym roku należy m.in. grupa Little Dragon ze Szwecji, której muzyka to mieszanka popu, trip hopu, R&B i tanecznej elektroniki. Zespół zaprezentuje materiał z nadchodzącego albumu. Skandynawskie zespoły po raz kolejny nie zostały pominięte przez organizatorów. Oprócz szwedów, wystąpi duński producent Trentemøller, który miał okazję już występować na płockiej plaży w 2011 r. Ponownie wystąpi na żywo wraz ze swoim zespołem, łącząc alternatywne brzmienie spokojnej, często mrocznej elektroniki z różnymi stylami i gatunkami – od electro po post rock.

Fani łagodnego i melodyjnego brzmienia z pewnością nie opuszczą występu duetu Booka Shade, znanego z takich przebojów jak ""Body Language"" czy ""In White Rooms"". Nie zabraknie również mocniejszych akcentów. Do artystów, którzy zaprezentują w czasie swojego występu muzykę pełną ""przesterowanego bassu i mrocznych melodii"" należy m.in. Maetrik. Listę head-linerów uzupełnia John Digweed – legenda muzyki elektronicznej, która odpowiada za charakter i sławę progressive house'u na przełomie minionej dekady. Zagrają również 2manydjs, znani z szalonych mash-up'ów i łączenia w swoich setach dźwięków teoretycznie nie do połączenia, a także: Brodinski, Naughty Boy, Loco Dice oraz Pretty Lights.

Sun/Day.

Festiwal będzie dłuższy o jeden dodatkowy dzień. """"Audioriver już od kilku lat nazywany był festiwalem trzydniowym, ponieważ składał się de facto z trzech części: dwóch nocnych i jednej dziennej"""" – wyjaśnia Łukasz Napora, rzecznik prasowy festiwalu. """"To było ponad 40 niemal nieprzerwanych godzin muzyki, a więc dużo więcej niż na niejednym, tradycyjnie pojmowanym trzydniowym evencie. W tym roku dokładamy jednak kolejną część do programu, czyli Audioriver Sun/Day"""" – zapowiada.

Pod nazwą tą zorganizowane zostanie dodatkowe wydarzenie biletowane na około 1,5 tysiąca osób. Jego miejsce trzymane było w tajemnicy, by na miesiąc przed festiwalem ogłosić zupełnie nową lokalizację na festiwalowej mapie Płocka. Niedzielna część wydarzenia odbędzie się 27 lipca w Ogrodzie Miejskiego Zespołu Obiektów Sportowych w Płocku. Zagrają: Damian Lazarus, Guy Gerber i Mano Le Tough. Bilety na to wydarzenie wyprzedały się zaledwie w dobę.

Muzyka to nie wszystko.

Poza głównymi scenami, zlokalizowanymi na nadwiślańskiej plaży, ponownie odbędą się występy Rynku Starego Miasta w Płocku oraz targi niezależnych kolektywów producenckich i branży muzycznej (w ramach projektu ""Rynek Niezależny""). Nowością będą pokazy mody w ramach ""Audioriver Fashion Day"", czyli drugiej – po Sun/Day – nowej inicjatywie organizatorów płockiego wydarzenia. Postanowili oni rozszerzyć teren imprezy aż do pobliskiego Zalewu Sobótka i wykorzystać to miejsce na prezentację polskiej mody niezależnej. Jak zapowiada Łukasz Napora, w strefie tej stanie kilkadziesiąt stoisk projektantów oraz scena prezentująca lekką, plażową muzykę w takich gatunkach jak downtempo czy deep house."
train,"2005-02-24: Trzesięnie ziemi w Iranie - nowe dane

Trzęsienie ziemi, jakie miało miejsce we wtorek w prowincji Kerman w centralnym Iranie, pochłonęło już, jak podały dziś tamtejsze władze, około 500 ofiar. Władze obawiają się jednak, że liczba ofiar może być większa.

Poprzedni bilans podawał 420 zabitych. Tylko we wtorek po południu spod gruzów domów we wsi Hutkan wydobyto 27 ciał ofiar trzęsienia. Ratownikom udało się też ocalić dwie kobiety, które przeżyły 24 godziny pod gruzami. Obie nie odniosły poważniejszych obrażeń. Dowódca uczestniczącej w akcji brygady Strażników Rewolucji Islamskiej, generał Hossein Marufi zastrzegł jednak, że pod gruzami prawdopodobnie znajduje się jeszcze wielu ludzi i nikłe są szanse, by komukolwiek udało się przeżyć. Tylko w tej wsi znaleziono zwłoki 150 ofiar trzęsienia.

Grupy ratownicze nadal pracują, a rodziny chowają ciała zmarłych. Dodatkowo pracę na miejscu utrudniają złe warunki pogodowe.

Jak podała irańska telewizja, wstrząsy zniszczyły około 40 miejscowości, w których zamieszkiwało 30 tysięcy ludzi.

Kerman to stolica prowincji irańskiej o tej samej nazwie, położonej w dolinie między górami Kuh-e Rid i Kuh-e Banan."
train,"2006-03-20: Wojna w Iraku: Minęły 3 lata

20 marca 2003 roku o 3:33 czasu polskiego spadły na Bagdad pierwsze rakiety Tomahawk. 20 marca 2006 minęły 3 lata od tego wydarzenia. Wojna zakończyła się obaleniem Saddama Husajna i przejęciem przez Amerykanów i ich sojuszników kontroli nad krajem, ale nie oznaczało to spokoju. Codziennie w Iraku dochodzi do zamachów przygotowanych przez rebeliantów, których celem jest wycofanie wojsk z tego kraju.

Demonstracje antywojenne.

Przez poprzednie trzy dni na całym świecie odbywały się demonstracje przeciw dalszej ciągnięcia ""drugiego Wietnamu"". Również w Polsce takie akcje miały miejsce. W Warszawie demonstracje zorganizowało stowarzyszenie ""Inicjatywa Stop Wojnie"" w ramach tradycyjnych już ""Dni Antywojennych"". Wzięło w nich udział kilkaset osób. Happeningi, konferencje i demonstracje odbywały się też w kilku innych miastach Polski. W Knurowie Nowy Robotnik i związek zawodowy ""sierpień 80"" zorganizowali 17 marca biesiadę polityczną połączoną z wystawą karykatur antywojennych. Uczestniczyło w niej, według informacji podanych przez organizatorów, około 900 osób.

Stanowisko głów państw biorących udział w wojnie.

Prezydent USA George W. Bush nie uważa, żeby było potrzebne wycofanie ich wojsk znad Tygrysu i Eufratu. W niedzielę ówczesny minister obrony USA Donald Rumsfeld napisał w odpowiedzi na krytykę postępowania władz amerykańskich, że ""wyjście w chwili obecnej z Iraku, byłoby jak oddanie powojennych Niemiec z powrotem nazistom"". Jego zdaniem, w obecnej chwili Irak bez wojsk amerykańskich zostałby najprawdopodobniej zdominowany przez terrorystów i zwolenników obalonego dyktatora. Sami Irakijczycy są podzieleni i nie opowiadają się jednogłośnie przeciw obecności obcych wojsk.

W Iraku przebywa ok. 900 polskich żołnierzy. Prezydent RP nie wykluczył przedłużenia obecności naszych wojsk o jeszcze jeden rok."
train,"W Słubicach odsłonięto pomnik Wikipedii

Dziś na placu Franfurckim w Słubicach odsłonięto Pomnik Wikipedii.

W uroczystości odsłonięcia udział wzięli m.in.: pomysłodawca dr Krzysztof Wojciechowski, projektant Mihran Hakobyan, Garfield Byrd z Wikimedia Foundation, burmistrz Słubic Tomasz Ciszewicz, były burmistrz Słubic dr Ryszard Bodziacki oraz starosta słubicki Andrzej Bycka.

Jest to pierwszy na świecie pomnik poświęcony Wikipedii. Jej polskojęzyczna Wikipedia liczy obecnie ponad milion artykułów."
train,"2007-12-19: Klich: polskim żołnierzom, którzy strzelali do cywilów w Afganistanie mógł wydać rozkazy Amerykanin

We wczorajszej wypowiedzi na antenie TVN 24, szef MON Bogdan Klich potwierdził, że rozkaz dotyczący ostrzelania afgańskiej wioski Nangar Khel mógł wydać amerykański dowódca.

„Polskim kontyngentem wojskowym w Afganistanie, podobnie, jak w każdej innej operacji międzynarodowej, dowodzi operacyjny szef danej misji. W tym wypadku dowódca wielonarodowych sił w Afganistanie, w związku z tym operacyjnie polski dowódca jest podporządkowany dowódcy sił międzynarodowych (...) Polskim żołnierzom, którzy strzelali do cywili w Afganistanie mógł wydać rozkazy Amerykanin” – stwierdził minister Klich. Skomentował w ten sposób podejrzenia i zarzuty kierowana wobec byłej obsady Ministerstwa Obrony Narodowej i polskich dowódców przez rodziny żołnierzy oskarżonych w tej sprawie. Bogdan Klich zaprzeczył tym samym stanowisku jakie prezentuje były szef MON Aleksander Szczygło, który przedwczoraj w programie „Teraz My” stwierdził, że nie ma takiej możliwości, by rozkaz polskiemu żołnierzowi wydał dowódca innej narodowości.

Dwie z żon zatrzymanych wojskowych Barbara Ligocka-Staszczyk i Joanna Borysiewicz poinformowały w mediach, że ich mężowie stwierdzili, iż otrzymali rozkaz ostrzelania Nangar Khel od szefa grupy bojowej.

Dowódcą tym był najprawdopodobniej płk Martin Schuitzer, dowódca 4. grupy bojowej, w skład której wchodzą polscy i amerykańscy żołnierze. W ubiegłym tygodniu media donosiły, że płk Schuitzer chciałby zeznawać w sprawie oskarżonych wojskowych. Minister Klich poinformował, że są prowadzone starania aby takie przesłuchanie przeprowadzić. Jednak jeśli zrezygnuje on z rzekomej osobistej woli współpracy z polskimi śledczymi to doprowadzenie do wysłuchania jego relacji może okazać się bardzo trudne. „Jeżeli ten dowódca zgłosi się sam do prokuratury, to zostanie przesłuchany. Ale bez tego będzie to trudne. Prawo międzynarodowe jest tu bardzo skomplikowane, jednak ten dowódca złożył deklarację, że chce sprawę wyjaśnić. Powinno się z tej deklaracji skorzystać” – oznajmił szef MON.

Płk Martin Schuitzer miał zadeklarować, że jest w stanie ręczyć za oskarżonych żołnierzy. Przede wszystkim ma on być w stanie przedstawić dowody na podparcie swojej opinii. Mają to być w głównej mierze zdjęcia satelitarne i dane dotyczące pozycji patrolu świadczące o niewinności polskich żołnierzy.

Siedmiu oskarżonych wojskowych przebywa w areszcie. Sześciu z nich prokuratura wojskowa zarzuciła zabójstwo ludności cywilnej – czyn zagrożony karą od 12 lat więzienia do dożywocia. Siódmemu został przedstawiony zarzut ataku na niebroniony obiekt cywilny, za co może spotkać go kara 25 lat pozbawienia wolności."
train,"2006-12-27: Rozpoczyna się II etap przetargu na autostradę A1

Rozpoczyna się II etap przetargu na autostradę A1, do którego zostały zaproszone trzy grupy, które wygrały etap pierwszy. Są to: Grupa A1 (zrzeszająca Bilfinger Berger BOT GmbH, Brisa, Bank Millennium SA, MSF, Macquire Bank Ltd.), Autostrada Centralna (A-WAY GmbH, Strabag AG, EGIS Projekt SA, Hochtief PPP Solutions GmbH, Mota Engil SGPS SA) i Autostrada Południe (Budimex SA, Cintra, Ferrovial Agroman). Podpisanie umowy z wykonawcą, jak informuje Ministerstwo Transportu, ma nastąpić jesienią 2007 roku, mimo że wykup gruntów już trwa. Autostrada ma zostać oddana do użytku w latach 2010/2011."
train,"2005-06-25: Pojednanie we Lwowie

Oficjalna polska delegacja na czele z Aleksandrem Kwaśniewskim uczestniczyła wczoraj we Lwowie w uroczystościach otwarcia Cmentarza Orląt.

Poza prezydentem Kwaśniewskim, w otwarciu Cmentarza uczestniczyli również marszałek Senatu Longin Pastusiak, a także ministrowie obrony i kultury: Jerzy Szmajdziński i Waldemar Dąbrowski, generalicja, biskupi, parlamentarzyści, sekretarz Rady Ochrony Pamięci Walk i Męczeństwa Andrzej Przewoźnik, zaś ze strony ukraińskiej prezydent Wiktor Juszczenko.

Juszczenko w swoim przemówieniu powiedział, że """"wszyscy jesteśmy dłużnikami wobec tych, którzy walczyli o naszą wolność. Nie ma wolnej Polski bez wolnej Ukrainy. Bez wolnej Polski nie będzie wolnej Ukrainy"""". Prezydent Ukrainy podziękował swojemu polskiemu odpowiednikowi za wkład w """"polsko ukraińskie porozumienie""."""
train,"2007-12-21: Akumulatory litowo-jonowe działające 10-krotnie dłużej?

Pojemność akumulatorów litowo-jonowych jest ograniczona i trudno sprawić, aby notebook działał na nich dłużej niż parę godzin. Jednak dzięki odkryciu naukowców ze Stanford University w Kalifornii, sytuacja może ulec zmianie.

Obecnie produkowane akumulatory posiadają konstrukcję ograniczającą poziom litu, który można w nich umieścić. Dzieje się tak z powodu zastosowania węgla w anodzie generującej prąd w baterii. Najnowsza technologia, opracowana przez profesora Yi Cui, wykorzystuje gniazdo silikonowych nanoprzewodów, służące do przechowywania litu. W ten sposób ilość pierwiastka ulega znacznemu zwiększeniu, przy czym udaje się zniwelować ewentualne uszkodzenia powstałe, w wyniku zastosowania większych układów silikonowych.

Innowacja pozwoli zwiększyć czas działania baterii litowo-jonowej nawet 10-krotnie. W praktyce, może to oznaczać, że notebooki będą działać ok. 20 godzin. Technologia może mieć równie duże znaczenie w małych urządzeniach przenośnych, gdzie maksymalizacja ilości energii jest szczególnie ważna, z powodu jej niewielkich rozmiarów."
train,"2005-09-20: Unia Europejska: Pojawiły się nowe skargi na Microsoft

Unijna komisarz ds. konkurencji, Neelie Kroes, poinformowała we wtorek, że otrzymała nowe skargi dotyczące amerykańskiego producenta oprogramowania komputerowego Microsoft. Zaprzeczyła jednocześnie pogłoskom, jakoby Komisja Europejska wszczęła nowe postępowanie sądowe przeciwko tej firmie.

""Otrzymaliśmy nowe nieoficjalne skargi"" - potwierdził rzecznik komisji, Jonathan Todd. Według niego, komisarz Kroes odmówiła udzielenia szczegółowych informacji na ich temat. ""W tej chwili nie zamierzamy (jednak) wszczynać nowego postępowania przeciw Microsoftowi"" - dodał.

Wypowiedzi komisarz i jej rzecznika były reakcją na doniesienia poniedziałkowego ""New York Timesa"", który napisał, że komisarz ds. konkurencji ""zamierza wszcząć postępowanie sądowe"" przeciwko amerykańskiemu gigantowi oprogramowania. Todd tłumaczył, że dziennik ""błędnie zinterpretował wypowiedź komisarz"".

W wyniku wcześniejszych skarg na Microsoft, unijny trybunał w Luksemburgu nałożył w 2003 roku na Microsoft grzywnę w wysokości 479 milionów euro, jako karę za łamanie przepisów chroniących konkurencję. Microsoft ją zapłacił w lipcu 2004 r. Ponadto Komisja Europejska nakazała światowemu liderowi oprogramowania komputerowego zaoferowanie klientom ""odchudzonej"" wersji oprogramowania, pozbawionego aplikacji do odtwarzania muzyki i filmów Media Player."
train,"2009-10-20: Joe Biden w Polsce

Dziś do Polski przyjeżdża wiceprezydent Joe Biden. Głównym tematem jego rozmów z Lechem Kaczyńskim i Donaldem Tuskiem będzie nowy systemu obronny przeciwrakietowej. Następnie po Polsce odwiedzi także Czechy i Rumunię.

Według nowych planów USA, na terytorium naszego kraju mają być rozmieszczone antyrakiety SM-3, a w Czechach miałoby działać centrum dowodzenia i kontroli NATO.

Sam Joe Biden oświadczył przed przyjazdem, że „Polska może odegrać centralną rolę w nowym systemie obrony rakietowej w Europie i powinna być zadowolona z amerykańskiej oferty”. Jak doniosło RMF FM, w Stanach Zjednoczonych na temat ""tournee"" wiceprezydenta jest cisza. To może oznaczać, że nie przywiedzie on żadnych konkretów.

Drugim głównym tematem rozmów ma być także bezpieczeństwo energetyczne, czyli kwestia rurociągu Nabucco i problem dywersyfikacji dróg przesyłowych energii."
train,"2007-07-14: Tour de France 2007: wypowiedzi zawodników po 6. etapie

6. etap Tour de France, który odbył się 13 lipca, zawodnicy zawodnicy komentowali następująco:

Tom Boonen (Quick Step, zwycięzca): ""Jestem szczęśliwy, że w końcu wygrałem etap na Tourze. Tak jak co dzień staraliśmy się kontrolować ostatnie kilometry etapu. Szybko więc znalazłem się z przodu. Miałem dzisiaj dużo szczęścia, ponieważ ktoś najechał mi na koło przed rozpoczęciem sprintu i zmiana biegów zaczęła mi lekko szwankować. Tak więc wygrałem na uszkodzonym rowerze. Byłem już dwa czy trzy razy blisko sukcesu, który odniosłem dzisiaj. Czasami opłaca się troszeczkę dłużej poczekać.""

Erik Zabel (Milram, 3. miejsce): ""Boonen pokazał ogromną klasę na dzisiejszym etapie. Oczywiście chciałbym dzisiaj stanąć na podium przed wjazdem w góry. Jednak z tego powodu świat nie będzie się kręcił wolniej.""

Mario Kummer (szef Astany): ""Vinokurov i Klöden nie mieli dzisiaj żadnych problemów na etapie. Wycofanie w ogóle nie wchodzi w grę. Obaj są bardzo umotywowani, są dobrze przygotowani i cała drużyna jedzie na nich. Jestem optymistą, że z dnia na dzień będzie coraz lepiej.""

Fabian Cancellara (Team CSC, lider TdF): ""To jest dla mnie sprawa honorowa, że w dniu święta narodowego we Francji będę jeszcze posiadaczem żółtej koszulki lidera.""

Bradley Wiggins (Cofidis, uciekał na ostatnich km): ""Nie planowałem dzisiaj ucieczki. Pomyślałem na początku, że pójdzie więcej ucieczek i połączymy się w jedną grupę. Gdy zobaczyłem, że uciekam samotnie pomyślałem: musisz teraz spróbować! To jest Tour de France i trzeba wykorzystać każdą nadarzającą się okazję do ucieczki, by się pokazać i być z przodu. Próbowałem jechać tempem peletonu, jednak sam nic nie wskórałem."""
train,"2007-09-27: Warszawa: konferencja NATO na temat transformacji

Zakończyła się dwudniowa konferencja ""Dzień Przemysłu w Sojuszniczym Dowództwie Transformacji"". W Warszawie spotkali się przedstawiciele różnych komórek organizacyjnych NATO, w tym sekretarz generalny Jaap de Hoop Scheffer, dowódca Sojuszniczego Dowództwa Transformacji gen. Lance Smith i jego zastępca adm. Luciano Zappata, a także szef Sztabu Sojuszniczego Dowództwa Komponentu Lądowego gen. mjr Ton van Loon. Siły Zbrojne Rzeczypospolitej Polskiej reprezentował podsekretarz stanu w Ministerstwie Obrony Narodowej Bartłomiej Grabski oraz szef Sztabu Generalnego Wojska Polskiego gen. Franciszek Gągor.

Mottem konferencji było ""Promujemy współpracę państw NATO i przemysłu na rzecz zapewnienia właściwych zdolności we właściwym czasie  teraz i na przyszłość"". Omawiano głównie sprawy związane z rozwojem przemysłu obronnego w świetle transformacji sił zbrojnych. Warszawskie spotkanie było czwartym tego rodzaju, wcześniejsze odbyły się w cyku corocznym na terenie Berlina, Rzymu i Paryża."
train,"2005-12-18: Lublin: Szajka okradająca konta bankowe rozpracowana

Lubelskiej policji udało się rozpracować szajkę okradającą konta bankowe. Większość jej członków została zatrzymana, policja poszukuje jeszcze 24-latka.

Funkcjonariusze natrafili na ślad szajki kilka miesięcy temu. Do lubelskiej policji zaczęło się zgłaszać coraz więcej ofiar kradzieży pieniędzy z kont bankowych. Z wstępnych ustaleń wynika, że przestępcy skanowali paski magnetyczne kart bankomatowych. Następne nanosili je na nowe egzemplarze kart płatniczych i kredytowych. W ten sposób wyjęli z kont bankowych ponad 50 tysięcy złotych.

Według policji każdy z członków szajki miał przydzielone zadanie. Jeden ze sprawców zatrudnił się w sklepie w centrum Lublina, by tam zainstalować specjalny czytnik przy terminalu kart płatniczych. Skaner pozwalał na kopiowanie pasków zawierających dane karty i konta bankowego.

Przestępcom grozi do 25 lat pozbawienia wolności. Podczas przeszukań mieszkań sprawców policjanci zabezpieczyli podrabiane karty bankomatowe, elektroniczne urządzenia i broń z amunicją. Funkcjonariuszom udało się też ustalić, że grupa oszukiwała klientów jednego z internetowych serwisów aukcyjnych. Sprawcy oferowali klientom komputery, telefony komórkowe i markową odzież, której nie posiadali. W ten sposób oszukali już kilkadziesiąt osób."
train,"2008-04-07: Nowa trasa koncertowa Universe 13-28 kwietnia

11 kwietnia 2008 ukaże się najnowszy album zespołu Universe: „Mijam jak deszcz” Z tej okazji zespół rusza w trasę koncertową. W dniach 13-28 kwietnia odwiedzi 7 polskich miast. Podczas koncertów będzie można wysłuchać piosenek z tej płyty i spotkać się członkami grupy, która swoją karierę rozpoczęła od przeboju „ Mr. Lennon”.

Zespół występuje w sześcioosobowym składzie. Liderem i wokalistą jest Henryk Czich, współzałożyciel Universe, grający również na instrumentach klawiszowych. W zespole występuje także trzech gitarzystów, klawiszowiec i perkusista.

Historia zespołu Universe zaczęła się 25 lat temu. Wtedy Henryk Czich i Mirek Breguła założyli duet. W początkowym etapie kariery zespół zaliczał zwycięstwa na festiwalach i konkursach, co spowodowało jego występ na festiwalu w Opolu. Od tego czasu zespół wydał 12 płyt. Najnowszy album, noszący tytuł „Mijasz jak deszcz” ukaże się na rynku 11 kwietnia. Universe grał i koncertował przez wiele lat bez większej obecności w mediach. Mimo to na koncertach przychodziło wielu fanów. Przebój „Mr. Lennon” kilka dni temu wygrał plebiscyt programu Polskiego Radia „Kochamy Polskie Piosenki”. 

Trasa koncertowa obejmuje następujące miasta:"
train,"2007-08-19: Abp Głódź ostrzega ministra Legutko

Nowy minister edukacji, Ryszard Legutko, swoje urzędowanie rozpoczyna od wojny z Kościołem – twierdzi arcybiskup Sławoj Leszek Głódź.

Konflikt dotyczy zmiany przez Legutko decyzji Romana Giertycha o wliczaniu oceny z religii do średniej ocen. Zniesienie wliczania ocen z religii bez konsultacji z Kościołem abp Głódź uważa za arogancję. Twierdzi także, że może to doprowadzić do dysharmonii społecznej. Za kilka dni Episkopat ma zając oficjalne stanowisko w tej sprawie.

Zdaniem „Dziennika” nie jest to jednorazowy upust emocji hierarchy, ale przemyślane stanowisko całego Kościoła dotyczące tej kwestii. Postawę arcybiskupa popiera również abp Kazimierz Nycz, przewodniczący Komisji Wychowania Katolickiego, oraz metropolita gdański, abp Tadeusz Gocłowski."
train,"2007-05-11: Co było w aktach wykluczonych sędziów TK?

10 maja wieczorem, sędziowie Trybunału Konstytucyjnego przesłuchiwali członków Sejmu, prokuratora generalnego i przedstawicieli SLD. Posiedzenie trwało do godziny 22.55

Ok. godziny 19.00 sędziowie dowiedzieli się, co zawierają akta Adama Jamroza i Mariana Grzybowskiego. Zostali oni wyłączeni ze składu orzekającego w sprawie lustracji a uzasadnieniem było to, iż wyrok ""może oddziaływać na ich prawa i obowiązki"".

""Czy pan w swoim dzisiejszym wniosku przekazał nam pełną informację? Czy wiedział pan, że sędzia Grzybowski został zarejestrowany 19 czerwca 1989 roku? Czy wiedział pan, że sędzia Jamróz odmówił współpracy z SB z powodów moralnych i został wyrejestrowany jako nieprzydatny?"" - pytał sędzia Jerzy Stępień.

""Nie oceniałem tych dokumentów, powiem szczerze, że nie pamiętam, co tam było"" - powiedział Arkadiusz Mularczyk.

""Dlaczego pan zataił przed nami te informacje? Na ich podstawie dwaj sędziowie zostali wyłączeni. Czy ktoś pana wprowadził w błąd? Czy sprawdzi pan te informacje jutro? Nie dla Trybunału, lecz dla siebie"" - zadawał dalej pytania sędzia Stępień.

Mularczyk nie udzielił odpowiedzi."
train,"Koalicja Otwartej Edukacji i Muzeum Powstania Warszawskiego zapraszają na obchody Dnia Domeny Publicznej

Na początku każdego roku na całym świecie otwiera się dostęp do nowych zasobów, które przestały podlegać ograniczeniom prawa autorskiego i przeszły do domeny publicznej. W nowym 2015 roku status domeny publicznej uzyskają kolejne utwory literackie, obrazy i grafiki, filmy i nagrania oraz prace naukowe i publicystyczne, dzięki czemu będą mogły być swobodnie kopiowane i rozpowszechniane oraz wykorzystywane do tworzenia materiałów edukacyjnych, projektów artystycznych czy aplikacji.

W polskim systemie prawnym autorskie prawa majątkowe wygasają po 70 latach od śmierci twórców: 1 stycznia nowego roku do domeny publicznej wejdzie twórczość osób, które zmarły w 1944 roku. Są wśród nich poeci powstania warszawskiego: Krzysztof Kamil Baczyński, Tadeusz Gajcy, Leon Zdzisław Stroiński, Józef Szczepański „Ziutek”, dzięki czemu w bibliotece WolneLektury.pl zostanie udostępniona kolekcja poetów powstania warszawskiego.

W 2015 r. do domeny publicznej przejdzie także twórczość takich postaci jak Stefania Sempołowska, polska nauczycielka i działaczka oświatowa, bojowniczka o prawa dziecka, dziennikarka i pisarka, Tadeusz Zieliński, polski filolog klasyczny, historyk kultury, Zuzanna Ginczanka polska poetka, Karol Irzykowski, polski krytyk literacki i filmowy, poeta, prozaik, dramaturg, teoretyk filmu, tłumacz, Józef Beck - polski polityk, dyplomata, minister spraw zagranicznych czy Marc Bloch, francuski historyk średniowiecza i członek francuskiego ruchu oporu. Od nowego roku swobodnie korzystać będziemy mogli także z twórczości Edvarda Muncha.

Nauczycielki i nauczycieli, osoby reprezentujące instytucje kultury i edukacji, media oraz wszystkich zainteresowanych zapraszamy na obchody Dnia Domeny Publicznej, które odbędą się 13 stycznia o 17:00 w Muzeum Powstania Warszawskiego (Sala pod Liberatorem). Podczas spotkania zaprezentowane zostaną ciekawe projekty zbudowane w oparciu o zasoby domeny publicznej (biblioteka Wolne Lektury, aplikacja Daily Art), przedstawione polskie inicjatywy współpracy instytucji dziedzictwa ze środowiskiem Wikipedii (GLAM-Wiki) oraz wyniki badania kompetencji instytucji kultury w zakresie wdrażania otwartości. O swoich doświadczeniach z upowszechnianiem zasobów historycznych w Internecie opowiedzą przedstawiciele Muzeum Powstania Warszawskiego. Przed rozpoczęciem spotkania, tego samego dnia wikipedyści i wikipedystki tworzyć będą fotograficzną dokumentację ekspozycji Muzeum, która zostanie republikowana w repozytorium Wikimedia Commons.

Wstęp na spotkanie oraz akcję wikipedystyczną jest wolny."
train,"2007-06-17: 15. rocznica utworzenia Unii Pracy

W 15. rocznicę utworzenia Unii Pracy w Warszawie odbywa się uroczysta Konwencja Programowa tej partii.

Na Konwencję zostali zaproszeni członkowie Rady Programowej koalicji Lewica i Demokraci oraz eurodeputowani do Parlamentu Europejskiego.

Unia Pracy jest partią, która powstała w 1992 roku z połączenia środowisk o poglądach lewicowych. W ostatnich wyborach parlamentarnych ugrupowanie startowało w koalicji z SdPl, jednak nie przekroczyło wymaganego progu wyborczego."
train,"2007-08-31: Urodziny polskiej Wikipedii będą trwały przez cały wrzesień

Jutro w Krakowie rozpoczyna się świętowanie 6. urodzin polskiej Wikipedii, które przypadają 26 września. Rok temu rocznicę powstania tego projektu świętowano po raz pierwszy w Warszawie. Pojawił się wówczas inicjator Wikipedii Jimmy Wales. W tym roku na uroczystości obecni będą ojcowie założyciele polskiego projektu; jutro Paweł Jochym w Krakowie, a 23 września Krzysztof Jasiutowicz w Częstochowie.

Nie wiadomo jeszcze, w ilu miejscach będzie odbywać się ta ""rozproszona impreza"", na razie zapowiedziano ją, poza wyżej wymienionymi miastami w: Bydgoszczy, Katowicach, Olsztynie, Poznaniu i Wrocławiu. Będą to lokalne zloty wikipedystów mieszkających w danych regionach Polski. Imprezy te mają mieć charakter otwarty, a organizatorzy zapraszają na nie zarówno edytujących użytkowników, jak i sympatyków tej sieciowej encyklopedii.

Stowarzyszenie Wikimedia Polska na organizację spotkania w Krakowie przeznaczyło 200 złotych oraz zapowiedziało możliwe wsparcie finansowe dalszych imprez urodzinowych.

Na spotkanie w Krakowie potwierdziło przybycie 10 wikipedystów, ale niewykluczone, że pojawi się więcej osób. Będzie można na nim skosztować czekoladowo-orzechowego tortu z napisem ""6 Urodziny Wikipedii"". Osobom, które pracowały nad poprawianiem artykułów do wydania Wikipedii na DVD, zostaną wręczone egzemplarze tej płyty. Podczas uroczystości wikipedyści będą podpisywali się na płytach DVD z encyklopedią, które mają trafić na aukcję Wielkiej Orkiestry Świątecznej Pomocy. Jadwiga Andrychowska, która jest organizatorem zlotu w Krakowie, przekazała także informację, że w trakcie spotkania będą trwać rozmowy dotyczące organizacji w tym mieście konferencji Wikimedia Polska 2008. 

Jutrzejszy zlot rozpocznie się w restauracji Szoberowskiej, przy ulicy Mały Rynek 6 o godzinie 18.00."
train,"2005-02-24: Unia Europejska nie zakaże swastyk

Ministrowie sprawiedliwości Unii Europejskiej odrzucili propozycję przepisów zakazujących używania symboli nazistowskich w krajach unijnych. Ministrowie nie wykluczyli, że powrócą do tej dyskusji w terminie późniejszym – zapowiedział podczas przerwy w obradach, radca stałego przedstawicielstwa Polski w UE, Janusz Gąciarz.

""Rada (ministrów sprawiedliwości – dop. redakcji) zadecydowała o odrzuceniu poprawki do dyrektywy o podsycaniu ksenofobii i rasizmu, dotyczącej zakazu używania symboli nazistowskich. Uznała, że na tym etapie ten temat nie powinien być dyskutowany. Wprowadzanie na końcowym etapie prac nad dyrektywą o podsycaniu ksenofobii i rasizmu, tak kontrowersyjnego przepisu praktycznie uniemożliwiłoby uchwalenie tej dyrektywy i wdrożenie jej"" – powiedział Gąciarz.

Do symboli nazistowskich należy m.in. swastyka."
train,"WTA Katowice 2015: rozegrano mecze pierwszej rundy kwalifikacji

W sobotę 4 kwietnia rozpoczęły się zmagania w kwalifikacjach do zawodów gry pojedynczej w turnieju tenisowym Katowice Open 2015. W trzystopniowych eliminacjach udział bierze 30 zawodniczek.

W pierwszej rundzie kwalifikacji planowo zagrać miało 28 tenisistek, gdyż dwie najwyżej rozstawione, a zatem Polka Magda Linette i Izraelka Szachar Pe’er, udział miały rozpocząć od zmagań drugiej rundy. Bez walki w drugiej fazie znalazła się też Misa Eguchi, gdyż jej przeciwniczka Anett Kontaveit oddała mecz walkowerem.

Znajdujące się w pierwszej ćwiartce siostry Kiczenok pokonały reprezentantki Polski wynikami 6:1, 6:2 - odpowiednio Ludmyła wygrała z Zuzanną Maciejewską, a Nadija z Olgą Brózdą. Joanna Zawadzka, czwarta Polka umiejscowiona w pierwszej ćwiartce, uległa Rosjance Jelizawiecie Kuliczkowej 4:6, 6:2, 6:0.

W drugiej ćwiartce Pe’er zmierzy się z pogromczynią Indy de Vroome - Elicą Kostową. W pozostałych meczach tej części drabinki Susanne Celik wygrała nad Oksaną Kalasznikową, natomiast Alaksandra Sasnowicz okazała się lepsza od Gioi Barbieri.

W kolejnej ćwiartce Richèl Hogenkamp wygrała z Terezą Martincovą i w kolejnej rundzie będzie grać przeciwko Petrze Martić, która zaś wygrała z Albertą Brianti. Grająca z dziką kartą Polka Katarzyna Kawa nie sprostała Anie Bogdan, przegrywając 6:2, 2:6, 0:6. Niespodziankę sprawiła Justyna Jegiołka, która pokonała 5:7, 6:2, 6:3 wyżej klasyfikowaną, rozstawioną z numerem ósmym Risę Ozaki.

W ostatniej ćwiartce swoje mecze wygrały zawodniczki z dzikimi kartami: Marie Bouzková i Oliwia Szymczuch. Pierwsza pokonała Ysaline Bonaventure, natomiast Polka awansowała do drugiej fazy po kreczu Oqgul Omonmurodovej przy stanie 4:3. Rozstawiona z numerem siódmym Nigina Abduraimova zwyciężyła z Kateřiną Vaňkovą.

Spotkania drugiej rundy rozegrane zostały w niedzielę, 5 kwietnia."
train,"2007-11-29: Trasa koncertowa 9207 zespołu Hey

23 listopada w Bydgoszczy zespół HEY rozpoczął swoją trasę koncertową. 2 grudnia zagra w katowickim Mega Clubie, gdzie będzie wspierany przez zespół Muchy. W sumie Hey odwiedzi 12 miast. Trasa koncertowa nawiązuje do urodzinowego występu w Jarocinie.

Zagrają między innymi w: 

Zespół Hey (jako drugi w Polsce) został zaproszony do udziału w prestiżowym cyklu MTV Unplugged. W październiku zespół nagrał płytę ""Hey MTV Unplugged""."
train,"2006-09-30: Maksymiuk twierdzi, że taśm jest więcej

Janusz Maksymiuk z Samoobrony powiedział w rozmowie z TVN24, że taśm, na których nagrano nakłanianie posłów jego partii do zmiany klubu jest więcej.

Jak powiedział Maksymiuk """"takie taśmy są w Polsacie. Z rozmów w sprawie wychodzenia posłów Samoobrony z klubu parlamentarnego. Ja tych taśm nie przesłuchiwałem, ale wiem, że są takie"""" - dodał Maksymiuk.

Pytany o to, w jaki sposób jego zdaniem powinna się zakończyć ""afera z taśmami prawdy"" powiedział: """"afera powinna mieć finał w prokuraturze, po tym jak zakończy pracę komisja śledcza, o której powołanie wnioskowaliśmy. Myślę, że to będzie jeszcze w tej kadencji Sejmu"""".

W wywiadzie opublikowanym w dzisiejszym ""Dzienniku"" Maksymiuk powiedział, że """"taśmy zostały nagrane po konferencji Leppera, na której mówił, że nasi posłowie są poddawani korupcji politycznej""""."
train,"Porozumienie PiS, Solidarnej Polski i Polski Razem

W sobotę 19 lipca 2014 doszło podczas spotkania zorganizowanego w Warszawskim Centrum Expo XXI, mającego na celu zjednoczenie prawicy do podpisania trójporozumienia politycznego ws. współpracy między Jarosławem Kaczyńskim (Prezesem PiS) ze Zbigniewem Ziobrą (SP) i Jarosławem Gowinem (Polska Razem).

W sobotnim zgromadzeniu ""Czas na Zmiany"" wzięli też udział m.in. przedstawiciele NSZZ „Solidarność”, klubów ""Gazety Polskiej"", Ruchu Społecznego im. Prezydenta RP Lecha Kaczyńskiego, Solidarności Rolników Indywidualnych, Akademickiego Klubu Obywatelskiego im. Prezydenta Lecha Kaczyńskiego i inni.

Liderzy PiS, Polski Razem i Solidarnej Polski zobowiązali się, że w wyborach samorządowych w listopadzie 2014 r. i parlamentarnych w 2015 r. wystawią swoich kandydatów z listy Prawa i Sprawiedliwości, a także poprą wspólnego kandydata na prezydenta w 2015 r."
train,"2009-05-10: Wahadłowce gotowe do startu

Trwają przygotowania do startu promu kosmicznego Atlantis. Start wahadłowca Atlantis planowany na poniedziałek, 11 maja 2009 o godzinie 20:01:49 CEST (21:01:49 naszego czasu), nastąpi z Centrum Lotów Kosmicznych imienia Johna F. Kennedy'ego na przylądku Canaveral na Florydzie.

Misja STS-125 jest dowodzona przez Scotta Altmana. Załoga składa się z: pilot Gregory C. Johnson i specjalistów: Michael T. Good, K. Megan McArthur, John M. Grunsfeld, Michael J. Massimino, Andrew J. Feustel.

Celem misji STS-125 jest naprawa i dostarczenie na Kosmicznego Teleskopu Hubble'a (HST) nowej kamery, spektroskopu i baterii słonecznych. Nastąpi wymiana żyroskopów.

Nowa kamera Wide Field Camera 3 (WFC3) zastąpi wysłużoną WFPC2. Jest to już trzecia kamera dla teleskopu Hubble'a pracująca w zakresie widzialnym. Główny zakres rejestruje fale o długości 380 do 780 nm. Kamera rejestruje obrazy w szerokim zakresie od ultrafioletu do podczerwieni, choć przeznaczona głównie do zakresu widzialnego.

Podczas pięciu spacerów w otwartą przestrzeń kosmiczną astronauci zainstalują m.in. nowy komputer pokładowy, kamery, instrumenty badawcze oraz żyroskopy umożliwiające utrzymanie prawidłowej pozycji na orbicie.

Dzięki tej misji, teleskop Hubble'a będzie mógł dalej pracować przynajmniej do 2014 roku.

Start będzie transmitowany ""na żywo"" (online) przez Internet poprzez NASA_TV."
train,"2006-05-13: Giro d'Italia 2006: Rik Verbrugghe wygrał 7 etap

Dzisiejszy etap liczący 236 km wygrał Belg Rik Verbrugghe z przewagą 14 sekund nad Paolo Savoldellim, który był drugi. W klasyfikacji generalnej na prowadzenie wysunął się ukrainiec Siergiej Honczar. Najlepszy z polaków Sylwester Szmyd na dzisiejszym etapie był 38, a w klasyfikacji generalnej podskoczył na 33 miejsce ze stratą 2:40 do lidera. Pozostali Polacy: Piotr Mazur tracący 19:53 jest 111-ty w klasyfikacji generalnej, zaś Dariusz Baranowski jest 172 tracąc 27:49 do lidera.

Przebieg.

Etap był zdecydowanie najtrudniejszym z tych, jakie już rozegrano. Został zdominowany przez ucieczki i ataki, zaś pierwszy z nich powiódł się po 24 km, kiedy oderwali się Sylvain Calzati (Ag2R) i Staf Scheirlinckx. Na 94 km para osiągnęła poważną przewagę - 17 min. 48 s. Wkrótce z peletonu wyłoniła się 30-osobowa pogoń, która wkrótce stopniała do ośmiu kolarzy: Vladimira Efimkina (Caisse d'Epargne), Rika Verbrugghe (Cofidis), Francisco Vila (Lampre), Sergueia Yakovleva (Liberty Seguros), Victoar Hugo Penę (Phonak), Juana Manuela Garate (Quick Step), Manuela Mori (Saunier Duval) i Matthiasa Kesslera (T-Mobile). Na 71 km przed metą ósemka dogoniła Scheirlinckxa (Calzati odpadł znacznie wcześniej), który trochę popracował dla Verbrugghe, a potem pozostał z tyłu.

Na podjeździe do Monte delle Cesane grupa zmalała do piątki: Verbrugghe, Vila, Pena, Mori i Garate. Bardzo dużo pracował Garate, lecz to Rik Verbrugghe zaatakował 5 km przed metą, mając wówczas 40 sekund przewagi nad peletonem prowadzonym przez Lampre. Verbrugghe dojechał do mety samotnie, zaś reszta grupy została dogoniona na końcowych 500 metrach.

Ta wiadomość pochodzi z serwisu sportowego Kolarstwo i Portalu Sport"
train,"2010-03-18: Rok Chopina w Brazylii

Pod patronatem Towarzystwa Chopinowskiego w Brazylii (Sociedade Chopin do Brasil) odbywa się w tym kraju wiele imprez poświęconych Fryderykowi Chopinowi z okazji 200. rocznicy jego urodzin.

Największe brazylijskie miasta, jak Brasília i Kurytyba, będąca jednym z większych skupisk Polonii, odwiedza wystawa ""Chopiníssimo, Chopin – o Poeta do Piano"". Oprócz tego recitale chopinowskie grają artyści z różnych krajów. Polskę reprezentują m.in. Adam Makowicz i Krzysztof Jabłoński.

Z kolei we wrześniu w São Paulo wystawione zostanie przedstawienie ""O Pianista"" oparte na wspomnieniach Władysława Szpilmana z muzyką Chopina."
train,"2006-05-20: Wyścig Pokoju 2006: Gianpaolo Cheula zwycięzcą wyścigu

Włoch Gianpaolo Cheula wygrał 58. edycję Wyścigu Pokoju. Zawodnik Barloworld utrzymał swoją 6-sekundową przewagę nad Tontim i Gasperonim. Ostatni, 8. etap z Wernigerode do Hannoveru (136 km) wygrał Niemiec Torsten Schmidt (Team Wiesenhof)
Przyjechałem tutaj, aby wygrać. """"Miałem dużo zaufania do swoich możliwości i wiedziałem, że mam dużą szansę na zwycięstwo"""" - powiedział zwycięzca Wyścigu Pokoju. """"Jak byłem małym dzieckiem, to oglądałem Wyścig Pokoju w telewizji i wiem jak bogatą tradycję ma ten wyścig"""" - dodał Włoch. Reszte miejsc na podium zajęli także reprezentaci ""Azzurri"" - Andrea Tonti (Acqua e Sapone) i Christian Gasperoni (Naturino-Sapore Di Mare).

Dzisiejszy etap z Wernigerode do Hannoveru (136 km) należał do niemieckich kolarzy. Sprint z dużej grupy wygrał Torsten Schmidt (Team Wiesenhof). Pogoda ponownie nie rozpieszczała zawodników. Wiał mocny wiatr i padał deszcz."
train,"2007-11-04: Gruzja: inauguracja Komitetu Konsultacyjnego Prezydentów RP i Gruzji

3 listopada 2007 r. w Tbilisi odbyło się inauguracyjne posiedzenie Komitetu Konsultacyjnego Prezydentów Polski i Gruzji, któremu współprzewodniczyli ze strony polskiej Zastępca Szefa KPRP Robert Draba, a ze strony gruzińskiej Szef Administracji Prezydenta Gruzji Ekaterina Sharashidze. W posiedzeniu wzięli także udział: Sekretarz Stanu w KPRP Michał Kamiński, Ambasador RP w Tbilisi Jacek Multanowski, Dyrektor Biura Spraw Zagranicznych KPRP Mariusz Handzlik oraz Zastępca Dyrektora Departamentu Polityki Wschodniej MSZ Michał Łabenda.

Podczas posiedzenia podpisany został Statut Komitetu Konsultacyjnego Prezydentów Rzeczypospolitej Polskiej i Gruzji wyznaczający kierunki działań, zadania i kompetencje Komitetu. Strony zgodziły się, że Komitet Konsultacyjny Prezydentów Rzeczypospolitej Polskiej i Gruzji powinien stanowić ważne forum wymiany poglądów i opinii na tematy dwustronne, regionalne i międzynarodowe oraz wyraziły nadzieję, że na trwałe wpisze się w architekturę stosunków polsko-gruzińskich.

Strony podkreśliły dynamiczny rozwój stosunków polsko-gruzińskich w ostatnich latach, który znalazł swoje odbicie w intensywnym dialogu na szczeblu Prezydentów Rzeczypospolitej Polskiej i Gruzji, Ministrów Spraw Zagranicznych i innych wysokich przedstawicieli władz państwowych.

Strony uzgodniły następujące obszary priorytetowej współpracy na najbliższe lata, które będą realizowane poprzez odpowiednie ministerstwa, instytucje centralne, samorządy i jednostki naukowe: integracja europejska i euroatlantycka; bezpieczeństwo; współpraca gospodarcza i energetyczna; współpraca kulturalna, naukowa, turystyczna i regionalna.

Strony zgodziły się, że pierwsze posiedzenie Komitetu odbędzie się w pierwszym kwartale 2008 r. w Batumi i Tbilisi."
train,"2006-03-03: Google wycofuje dane użytkowników z Chin

Amerykański potentat na rynku wyszukiwarek internetowych, firma Google, ogłosiła w tym tygodniu, że aby chronić użytkowników swojej strony Google.cn (chińskiej wersji wyszukiwarki), przenosi serwery przechowujące dane na temat haseł szukanych przez użytkowników z Chińskiej Republiki Ludowej do Stanów Zjednoczonych.

Google rozpoczynając działalność w Chinach musiało zgodzić się na warunki stawiane przez tamtejszy rząd – oznaczały one usunięcie z wyników wyszukiwania spraw niewygodnych dla władz, w tym ""prawa człowieka"", ""wolność słowa"" lub ""Falun Gong"". Google było ostatnio krytykowane zarówno przez Kongres USA jak i organizacje pozarządowe za utrzymywanie internetowej cenzury. Google broniło się wskazując, że musi przestrzegać chińskiego prawa, a władze chińskie mogą cenzurować Internet również za pośrednictwem dostawców internetu, więc wyłączenie cenzury w wyszukiwarce nie rozwiązałoby problemu.

Teraz jednak amerykańska firma zdecydowała się, że przeniesie z Chin do Stanów Zjednoczonych serwery, na których są trzymane dane o tym, co wyszukiwali chińscy użytkownicy. Google wykorzystuje te informacje by poznać preferencje odwiedzających serwis. Firma przenosi serwery, gdyż obawia się, że władze chińskie mogą dostać się do danych o użytkownikach. Dodatkowo, idąc śladem wyszukiwarki MSN Microsoftu, Google będzie informowało użytkowników, kiedy wyniki wyszukiwania są cenzurowane.

Peter Norvig, dyrektor do spraw badań w Google, komentując w poniedziałek decyzję korporacji na panelu dyskusyjnym na uniwersytecie Santa Clara, że tak naprawdę sprawy polityczne nie są najważniejsze dla użytkowników w Chinach. ""Dla użytkowników istotny jest dostęp do informacji"" – stwierdził – ""Dajemy im to i uważamy, że jest to najważniejsze. Chcielibyśmy dać im całość informacji, ale po prostu nie możemy. Niektórzy ludzie chcą dowiedzieć się o demokracji, ale większość chce po prostu wiedzieć o ich gwiazdach pop."""
train,"2010-08-28: Będziemy mieli w kulturze sytuację podobną do średniowiecznej – wywiad z Umbertem Eco

11 maja 2010 r. włoscy wikireporterzy opublikowali wywiad z Umbertem Eco. Profesor zaprosił na wywiad do swojego mediolańskiego domu wikimedianina Aubrey. 24 kwietnia br. rozmawiali o Wikipedii, Internecie, współpracy, klasyfikowaniu wiedzy, książkach i własności intelektualnej. Poniżej znajduje się tłumaczenie wywiadu z wersji anglojęzycznej, dokonanej przez użytkowników włoskiego Wikinews. Autorami tłumaczenia na język polski są Wpedzich i Powerek38.
Aubrey: Dziękuję serdecznie za szansę daną Wiki@Home. Nasza społeczność bardzo chciała przeprowadzić z Panem wywiad, szczególnie dlatego, że jest Pan jedną z niewielu czołowych postaci włoskiej kultury, które podeszły do Wikipedii bez uprzedzeń – opisując ją i krytykując, ale nadal jej używając. Napisał Pan w Wikipedii kilkanaście artykułów, ostatnio, o ile dobrze pamiętam, w roku 2009. Czy mógłby Pan przedstawić swój pogląd na Wikipedię?

Eco: Jestem nałogowym użytkownikiem Wikipedii, również z uwagi na mój artretyzm. Im bardziej bolą mnie plecy, tym trudniej jest mi wstać żeby sprawdzić Enciclopedia Italiana. Jeśli jestem więc w stanie sprawdzić czyjąś datę urodzenia w Wikipedii, to tym lepiej.

Jestem też użytkownikiem samochodu, i pewnie nie mógłbym bez niego żyć, ale nie stoi to na przeszkodzie, bym mówił o wadach samochodów i problemach z nimi związanych.

Kiedyś postawiłem linię rozdzielającą rzeczy dobre dla „biednych” i rzeczy dobre dla „bogatych” gdzie bogactwo i bieda nie mają związku z pieniędzmi, lecz z pewnego rodzaju ewolucją kulturową... Człowiek, który ukończył uczelnię wyższą jest bogaty, zaś analfabeta – biedny. Idąc tym tokiem myślenia, możemy znaleźć biednych przedsiębiorców i bogatych urzędników.

Telewizja jest w tym kontekście dobra dla biednych i niedobra dla bogatych. Uczy biednych mówić po włosku, jest błogosławieństwem dla starych kobiet, które siedzą same w domu. Z drugiej jednak strony może skrzywdzić bogatych, gdyż nie pozwala im wyjść z domu i zobaczyć piękniejsze rzeczy na przykład w kinie; zawęża ich myślenie.

Komputer ogólnie, a w szczególności Internet, jest dobry dla ludzi bogatych i niedobry dla ludzi biednych. Wikipedia jest w tym kontekście dobra dla mnie, gdyż dzięki niej jestem w stanie odnaleźć te informacje, których potrzebuję. Nie ufam jej, gdyż, jak każdy wie, wraz ze wzrostem Wikipedii rosną zawarte w niej błędy. Znalazłem oczywiste bzdury napisane na mój temat i gdyby ktoś mi ich nie pokazał, dalej byłyby opublikowane w artykułach.

Bogaci to ludzie dorośli, mogący porównywać informacje. Jeśli patrzę na włoskojęzyczną Wikipedię i nie jestem pewien, że zawarte w niej wiadomości są prawdziwe, sprawdzam je w wersji angielskojęzycznej, potem w następnych źródłach i jeśli wszystkie trzy potwierdzają, że dana osoba zmarła w roku 371 n.e., wtedy zaczynam wierzyć.

Człowiek biedny bierze pierwszą podaną mu informację i na tym szukanie się kończy. Wikipedię, tak samo, jak i resztę Internetu, dotyka problem filtrowania wiadomości. Wikipedia utrzymuje na swoich stronach zarówno informacje prawdziwe, jak i fałszywe, lecz ludzie bogaci znają techniki filtrowania informacji przynajmniej w dziedzinach, które wiedzą, jak sprawdzić. Jeśli mam za zadanie wyszukać informacje dotyczące Platona, nie mam żadnego problemu ze wskazaniem, które strony internetowe pisali szaleńcy, lecz jeśli szukam informacji o komórkach macierzystych, nie jest pewne, czy byłbym w stanie odrzucić strony zawierające nieprawdę.

Mamy więc ten wielki problem filtrowania. Zbiorowe odsiewanie nieprawdy jest bezużyteczne, gdyż może prowadzić do rozszczepiania punktów widzenia. Zauważyłem, że podczas, gdy Berlusconi był u szczytu popularności, ludzie szukali informacji o mnie w prawicowych opracowaniach i zamieszczali je w Wikipedii; poprawność polityczna zakazuje mi bezpośredniego zmieniania tych informacji, więc pozostawiałem je opublikowane. Jednoznacznie były to jednak wpisy czynione przez frakcje będące u szczytu władzy i osoby je popierające.

Zbiorowa kontrola jest więc użyteczna do pewnego stopnia. Można wyobrazić sobie sytuację, w której jedna osoba podaje błędną długość równika, zaś po krótszym lub dłuższym czasie pojawia się ktoś, kto tę wartość poprawia, lecz korekty bardziej subtelnego i trudnego materiału są bardziej skomplikowane.

Wydaje mi się też, że kontrola wewnętrzna ma charakter minimalny – nie da się kontrolować milionów wpływających wiadomości. W najlepszym wypadku kontrola tego typu może wyłapać informację, że Napoleon był koniem wyścigowym, ale tak naprawdę nie jest do końca skuteczna.

Istnieje jednak pewien filtr. Społeczność organizuje się w grupki, których członkowie spontanicznie przeglądają listę ostatnich dokonanych w serwisie zmian, starając się zwracać uwagę na poważne uchybienia, wandalizm, użytkowników usuwających całe akapity tekstu itd. Istnieją też ilościowe narzędzia programistyczne, mogące pomóc w tym procesie.

Istnieje pomoc w przypadku oczywistych bredni, prawda, ale to są rzeczy większego kalibru.

Ma Pan rację, są to rozwiązania najłatwiejsze. Praca z kwestiami subtelniejszymi jest o wiele bardziej skomplikowana. Istnieją badania potwierdzające tezę, że im większa społeczność (grupa ludzi) zainteresowana danym zagadnieniem, tym lepiej. Rzeczywiście, osoby zainteresowane daną kwestią dodają poszczególne artykuły do osobistych list obserwowanych przez siebie stron. Jeśli więc dla przykładu Pański biogram jest na mojej liście obserwowanych, za każdym razem, kiedy strona zostanie zmieniona jestem o tym poinformowany, a dzięki mechanizmowi różnic miedzy wersjami mogę podejrzeć wprowadzone zmiany. Mogę sprawdzić, co zostało zmienione, i czy zmiana ma sens.

Zasadą Wikipedii jest, w pewnym sensie, że im więcej użytkowników, tym bardziej są oni zainteresowani danym zagadnieniem i tym lepiej jest ono opracowane. To w pewnym sensie paradoks. Istnieją na ten temat badania; ostatnie, które pamiętam, odbyło się w lutym 2007 w laboratoriach HP w Palo Alto. Badanie było ilościowe, statystyczne, bazujące na angielskojęzycznej wersji Wikipedii. Pokazało ono, że strony z największą ilością zmian są najwyższej jakości. Im więcej użytkowników edytuje artykuł, tym jest on lepszy. Istnieje jednak kwestia Bossiego. By dokonać zamachu stanu, Napoleon III rozszerzył elektorat o grupę wieśniaków, gdyż tłum ze wsi wykazywał silniejszy charakter reakcjonistyczny, niż mieszczanie.

Musimy więc opracować inne kryterium, które nazwałbym „zmotywowanym tłumem”. Ludzie pracujący nad Wikipedią to nie tylko arystokracja, to nie tylko profesorowie, lecz nie jest to też bezładny tłum. Członkowie społeczności stanowią grupę motywowaną do pracy nad Wikipedią. Tak, chętnie zamieniłbym teorię „mądrości tłumu” na teorię „mądrości zmotywowanego tłumu”. Tłum mówi, że nie powinniśmy płacić podatków, zaś motywowany tłum powie, że płacenie podatków jest uzasadnione. W końcu, to nie kopacze i analfabeci piszą Wikipedię, lecz ludzie należący już do kulturowo rozwiniętego tłumu przez sam fakt umiejętności korzystania z komputera.
Zaciekawił mnie cytat z Peirce'a, który wykorzystał Pan w artykule opublikowanym w gazecie ""Unità"". Powiedział Pan, że należy zamienić słowo ""prawda"" na ""tłum""; Mnie zastanawia raczej definicja ""społeczności"". Kim jest ""społeczność""?

Peirce miał na myśli społeczność naukową, to oczywiste, zwłaszcza że w jego czasach była ona bardzo wyraźnie oddzielona od tłumu pospólstwa.

Myślę, że świecie takim jak nasz, coraz trudniej jest wyróżnić ""prawdziwych"" ekspertów, często dyplom nie czyni prawdziwego eksperta. Być może istnieją zagorzali fani, którzy mają więcej wiedzy na dany temat niż rzekomi eksperci. Wikipedia, przynajmniej u swoich początków, przyniosła zmianę definicji pojęcia ""autorytatywny"", przesuwając ją z ""potężnego"" na ""wpływowego"". Społeczność Wikipedii jest dużo bardziej ""płaska"", porównując ją ze środowiskiem akademickim czy naukowym, brakuje w niej autorytetu opartego na hierarchii, do którego jesteśmy przyzwyczajeni. To, co powiesz w danej chwili i w określonym kontekście, a także wszystko co powiedziałeś wcześniej, wpływa na twój autorytet. Często ludzie słuchają treści wiadomości, nie zwracając uwagi na nadawcę. W takim sensie, prowadzi to do powstania innego mechanizmu przekazywania wiedzy. Jest to mechanizm, w którym patrzymy na informację, na wiadomość, a nie na wysyłających ją. Nawet w nauce i społeczności naukowej występują mody, w zasadzie mówimy tu już o socjologii nauki. W tym sensie, Wikipedia przyniosła coś nowego, albo przynajmniej dała pewien przedsmak tego. Nie wiem, czy pan się z tym zgodzi?

Moim zdaniem Wikipedia ma dwie niezależne funkcje. Po pierwsze, pozwala na szybkie wyszukiwanie informacji i jest tylko rozwinięciem modelu ""Garzantine"" (popularnej we Włoszech serii kieszonkowych encyklopedii). Druga kwestia, i chyba o tym teraz mówimy, dotyka pytania, czy kontrola od dołu może być niejednokrotnie skuteczniejsza niż kontrola od góry. Świat jest pełen ekspertów idiotów, a zatem z pewnością tak może być.

Oto przykład: jakiś czas temu przeprowadzałem korektę eseju na temat Benedetto Croce'ego. Croce, opierając się na swoim autorytecie, przez 50 lat rozpowszechniał we Włoszech fałszywe idee. Wszyscy we Włoszech akceptowali je, nie zastanawiając się nad tym, iż on nie wie nic o sztuce. Więc widzi pan, czasami autorytet... Tak naprawdę wypowiedzi artystów, dzieci i studentów byłyby bardziej użyteczne. Jak powiada Peirce, na dłuższą metę ta kontrola sprawowana przez masy może przynieść postęp.

Ale wciąż powtarzam, że jestem coraz bardziej wystawiony na ryzyko niezdolności filtrowania informacji. Niedawno zacząłem wypisywać sobie pewne fałszywe informacje, błędy znalezione w Wikipedii. Np. w tym samym artykule znajdują się dwie przeciwstawne informacje, co oznacza, że wystąpił amalgamat.

A więc nie edytuje pan stron Wikipedii?

Nie w takiej sytuacji. Nie edytuję stron z wyjątkiem artykułu o mnie, gdzie znalazłem informację, że ożeniłem się z córką mojego wydawcy, tymczasem ""w rzeczywistości"" tego nie zrobiłem. Biedaczka, to byłoby ryzyko! (śmiech). Innym razem zostałem uznany za najstarszego z 13 braci.

W rzeczywistości dotyczyło to pańskiego ojca, zgadza się?

Tak. Jeśli błąd został popełniony przez inną osobę, nie rozumiem czemu miałbym marnować czas na poprawianie go. Nie jestem Czerwonym Krzyżem (śmiech).

W każdym razie, zauważyłem sprzeczność wewnątrz jednego artykułu. Problem w tym, że ja jestem dobry, potrafię zauważyć błąd, ponieważ to moja praca. Inna osoba, mniej kompetentna, może przeczytać tylko połowę artykułu i uwierzyć w pierwszą wersję.

Chciałbym zrozumieć, czy nie edytuje pan i nie poprawia błędów z powodu ograniczeń czasowych, czy też ma pan inny powód. Może nie chce Pan zostać rozpoznany...

Oczywiście, że to kwestia czasu. Kiedy piszę, posiłkuję się Wikipedią 30-40 razy dziennie, ponieważ jest naprawdę pomocna. Kiedy piszę, nie pamiętam czy ktoś urodził się w VI czy VII wieku, albo ile liter ""n"" jest w słowie ""Goldmann"". Jeszcze kilka lat temu można było stracić na tego typu rzeczy dużo czasu. Teraz, z Wikipedią i Babylonem, który sprawdza ortografię, oszczędza się dużo czasu.
Według pana, na ile model wiki da się ""eksportować""? Tutaj pojęcie ""wiki"" wskazuje na intensywną współpracę, w tym wspólne edytowanie. To oznacza, że mamy tekst, który pisany jest wspólnie. Dodatkowo to oznacza, że sam tekst jest wolny, to znaczy opublikowany na wolnej licencji. Ten mechanizm jest oczywiście związany z kilkoma kwestiami: kwestią filtra, kwestią syntezy i analizy, a także kwestią utrzymywania społeczności równych sobie użytkowników, o różnych wartościach i motywacjach, zamiast społeczności naukowej. Świat wiki rozwinął różne projekty, np. Wikicytaty, wolny zbiór cytatów (w tym licznych z pana) czy Wikiźródła, cyfrową wikibibliotekę.

Czy pana zdaniem to doświadczenie da się przenieść do innych mechanizmów pisania, nie nakierowanych, jak Wikipedia, na wspólne tworzenia wiedzy? Przecież w zasadzie Wikipedia powstała jako encyklopedia tworzona w ramach wiki, specyficznego oprogramowania. Wbrew przeciwnościom, stała się wielkim sukcesem. Kilkakrotnie próbowano budować podobne projekty: Los Angeles Times starał się zebrać ""kolektywne edytoriale"", ale zakończyło się to porażką. To pokazuje, że niektóre projekty mogą być rozwijane społecznościowo, a inne nie.

Mówi pan teraz o współpracy w ramach społeczności. No cóż, jest kilka rzeczy, które daje Internet. Po pierwsze, są to czyste dane, jak rozkład kolejowy, którego nikt nie może poprawić. Są też informacje encyklopedyczne, które zawsze można poprawić, bo autor mógł się mylić lub po prostu nie wyczerpał tematu. Trzecia kategoria to teksty: czy ja powinienem edytować teksty innych? Poza tym, jest też cały świat blogów i Facebooka, ale w tej chwili nie ma on znaczenia, bo to świat ludzi rozmawiających ze sobą, konwersujących.

Bardzo niedawno musiałem dyskutować o Hypatii. Szukałem informacji w internecie i znalazłem teksty interesujące i mniej interesujące. Ale to są teksty. Internet daje nam dostęp do tekstów klasycznych i współczesnych, ale jeśli są nieprawdziwe albo nie zgadzam się z nimi, z pewnością nie edytuję ich. Nie mogę powiedzieć ""twoja opinia o Arystotelesie jest błędna"".

Zgoda, a zatem skoryguję moją myśl: czyjaś interpretacja jest jego własną i stanowi wartość samą w sobie.

Co więcej, jest podpisana. Znalazłem wiele interesujących nie podpisanych dokumentów, nigdy nie rozumiałem dlaczego.

Myślałem o tym odnośnie tekstów. W środowisku naukowym to się nazywa ""cyfrowe biblioteki społecznościowe"", mianowicie biblioteki cyfrowe dla filologów, italianistów, mediewistów...

Ma pan na myśli bibliografie?

Niekoniecznie. Np. miałem na myśli Perseus Project, projekt Tufts University. Społeczność akademicka otrzymuje narzędzia do pracy na tekstach ze starożytnej Grecji, takie jak na narzędzia analizy lingwistycznej, indeksy czy analizy statystyczne. To projekt, gdzie ludzie współpracują nad krytyczną edycją.

Natrafiłem na niektóre z nich. Wracając do Hypatii, znalazłem projekt, w którym różni naukowcy wspólnie tłumaczyli tekst z X wieku.

Jakie jest pana zdanie na temat społecznościowej współpracy naukowców w naukach humanistycznych?

To zupełnie inny temat. Badacze zajmujący się krytyką tekstu (ekdotyką) organizowali kongresy, chcąc zbadać to zagadnienie. To są naprawdę samokontrolujące się społeczności.

Wspólnoty praktyków.

Tak, lecz kiedy wiemy, że dany naukowiec pracuje na konkretnej uczelni, wiemy skąd przybywa. Zachodzi sytuacja podobna do tej, gdy ludzie wspólnie pisali książkę i raz w tygodniu musieli wsiąść do pociągu, aby spotkać się i podyskutować. To jest praca społeczności, którą ktoś kontroluje. To nie jest mądrość tłumów. To jest po prostu zmiana skali i uproszczenie wspólnej pracy badawczej, która kiedyś wymagała uciążliwych podróży, a teraz może być realizowana codziennie w sieci. Nazwałbym je społecznościami kontrolowanymi, nie dającymi miejsca na trolling.

To bardzo ciekawe, kiedy te kontrolowane społeczności (pochodzące ze ściśle określonych instytucji i sankcjonowane przez nie) nie mają hierarchii ani szefa, lecz same się kontrolują. Np. myślałem o projekcie społeczności italianistów, który jest finansowany przez instytucje, a mimo to umożliwia społeczności samokontrolowanie się. Czy pana zdaniem również społeczności akademickie mogą same się organizować?

Przypominam sobie konferencję w Bolonii, z udziałem specjalistów od krytyki tekstu, poświęconą głównie projektom cyfrowym w dziedzinie nauk humanistycznych oraz środowiskom i funkcjonalnościom służącym badaniom nad tekstami. Bez wątpienia to była społeczność bez kierownictwa, samokontrolująca się. Ale ""bez kierownictwa"" to frazes, bo w społecznościach naukowych, które same się legitymizują, zawsze jest ktoś z większym autorytetem: jeśli ważny filolog zaproponuje jakąś interpretację, inni pójdą za nim. Dlatego współpraca on-line w ramach projektów naukowych nie jest tym samym co Wikipedia.
A więc to, że istnieją społeczności mniej i bardziej zorganizowane, sprowadza pan to do kwestii ograniczeń. Różnica polega na tym, że społeczność wikipedystów obejmuje zarówno profesorów uniwersyteckich, jak i nastolatków.

Weźmy przykład magazynu ""Nature"". W świecie naukowym, jeśli artykuł ukazuje się w ""Nature"" - gdzie obowiązuje system recenzji i dokładna kontrola - jest uważany za poważny. Możliwe, że ""Nature"" może popełnić błąd i odrzucić znakomity artykuł, tym niemniej ""Nature"" uważane jest za wzorzec wiarygodności, z pewną tolerancją, ponieważ błąd lub mała akademicka zemsta zawsze jest możliwa.

A teraz weźmy za przykład mnie: ze względu na mój wiek i nadwagę, wszedłem w fazę hiperglikemii cukrzycy typu 2. Kiedyś poziom glukozy, który uważano za wysoki, wynosił 140, dziś jest to 110. Wszyscy wiemy, że ten nowy limit został ustanowiony przez firmy farmaceutyczne, aby sprzedawały się ich produkty. A więc, 140 jest ryzykowne, może 110 to za mało, a więc możemy przyjąć, powiedzmy, 120. Może za dziesięć lat limit zostanie zmieniony na 120 lub uznają że 110 jest dobre ze względów prewencyjnych (śmiech). Uświadomiliśmy sobie, że świńska grypa była w pewnym stopniu nonsensem, podgrzewanym przez wytwórców szczepionek. Odkryliśmy to późno, gdy miliardy zostały już wydane, a my zauważyliśmy, że zmarło dużo mniej osób niż się spodziewano, a zatem może cała sprawa była przesadzona.

Tak czy owak, są to kontrolowane społeczności, nie anarchiczne, lecz ze złudnym autorytetem. To nie dotyczy Wikipedii, gdzie anarchia jest większa.
Kwestia różnic ograniczeń, granic i skali jest bardzo ciekawa. W jednym typie społeczności współpraca jest prawdziwie anarchiczna, w innych mamy do czynienia z regulacją.

Istnieje regulacja. Galileusz, Tycho Brahe i Kepler w końcu zgodzili się, że Kepler miał rację. Rachunek różniczkowy odkrył zarówno Newton i Leibniz, ale w końcu wszyscy przyjęli, że zrobił to Leibniz. (śmiech) To mogły być złe wybory, ale zostały dokonane właśnie w taki sposób. Nie było tam żadnej władzy, żadnego cesarza, który o tym zdecydował. To kwestia zestawu przyzwyczajeń i zastosowań.

Według pana, istnieje różnica między ""miękkimi"" i ""twardymi"" naukami, gdy idzie o podejście do współpracy?

Obecnie tak i wszyscy o tym wiemy. W ""twardych naukach"" istnieje mierzalność danych, której brak w ""miękkich naukach"", chyba że miękkie nauki stają się parodią twardych, tak jak filozofia analityczna.

Mówiąc o współpracy, powiedział pan wcześniej, że jest to fenomenalnie interesujące, lecz nie zaskakujące.

Oczywiście. Accademia del Cimento zaczęła jako pierwsza! I to bez internetu. (śmiech)

Ale teraz skala jest inna.

Najpierw było ich kilku we Florencji, potem kilku więcej w Royal Society, teraz jest tłum.

Tłum, który może współpracować z Tajami lub Amerykanami, w sposób zsynchronizowany lub niezsynchronizowany, we ""wszechobecnym miejscu"", jakim jest internet. Możliwości są inne. Wracając do wcześniejszego wątku, w Wikipedii możemy również zaobserwować różnice kulturowe między artykułami na temat technologii, nauki, matematyki, fizyki a artykułami z nauk humanistycznych. Tak jest w Wikipedii. Na podobnej zasadzie, w społecznościach akademickich występują różne impulsy do współpracy. W ""miękkich"" naukach, ""autorstwo"", autorytatywność, a nawet interpretacja mają większe znaczenie.
Z samej ich istoty, w miękkich naukach jest znacznie mniej impulsów do współpracy. Jest dużo większe zainteresowanie, aby być główną postacią idei, a nie tylko jej przekaźnikiem. To na pewno. W twardych naukowiec jest przyzwyczajony, iż nie wspomina się o nim, chociaż wie, że prowadzi badania o fundamentalnym znaczeniu. W miękkich naukach tak dzieje się tylko z wykorzystywanym studentem, którego wysyła się do zbierania danych, które profesor podpisze i skorzysta na nich. To stara historia i nie ma od tego ucieczki.

Byłoby ważne, abyśmy zrozumieli, czy jest to naturalne, czy też mamy do czynienia z konsekwencją o charakterze kulturowym. Czy podejście humanistyki naprawdę może się zmienić?

Nie sądzę. Proszę pomyśleć o starożytnej Grecji. Platon i Arystoteles, będąc w relacji nauczyciela i ucznia, rozwinęli dwie przeciwstawne filozofie. Z drugiej strony, pojawił się Euklides i wciąż jest przedmiotem dyskusji, jego postulat przetrwał dwa tysiące lat.

A więc jest to kwestia naturalna. Czy tak?

Nauka rozumiana jako angielskie ""science"" (nauki ścisłe i przyrodnicze) jest kumulatywno-destrukcyjna, przechowuje to, czego potrzebuje, a wyrzuca to, co nie jest potrzebne. Humanistyka jest całkowicie kumulatywna, niczego nie wyrzuca; w zasadzie, ciągle powraca do przeszłości.

Z drugiej strony, w pewnym sensie jest totalnie destrukcyjna. Jak powiedział Maritain, a przywołuje to Kartezjusz, ""filozof jest nowicjuszem w Absolucie"". Dla Kartezjusza wszystko co twierdziła wcześniejsza filozofia jest fałszem. Gdyby matematyk tak pomyślał, to byłby koniec matematyki.

Wracając do tematu ""wysoce społecznościowych"" projektów, gdzie mamy do czynienia ze ""społecznościowym pisaniem"", co pan sądzi o kwestii autorstwa, o uznawaniu własności intelektualnej. W projektach opartych na wolontariuszach, takich jak Wikipedia, problem ten ma mniejsze znaczenie, ale mając na uwadze, iż świat nauki zmierza w stronę szerszej i bardziej intensywnej współpracy (i dotyczy to także humanistyki, choć tam dzieje się to wolniej), musimy zmierzyć się z fundamentalną kwestią prawa autorskiego. W Wikipedii zostało to rozwiązane poprzez przyjęcie wolnych licencji, pomaga także kultura ksywek czy też braku nazwisk. Istniejąca w świecie naukowym kultura nazwisk, związane z tak ważnymi kwestiami jak osobista kariera, prowadzi nas do złożonego zagadnienia uznawania własności intelektualnej.

To jest z pewnością coraz bardziej widoczne, również w świecie książek. Sądzę, że w ciągu pięćdziesięciu lat dojdzie do bardzo głębokiego przeobrażenia. Będziemy najprawdopodobniej mieli w kulturze sytuację podobną do średniowiecznej, gdzie powstawały liczne komentarze i zatracało się autorstwo. Potem, począwszy od epoki romantyzmu, autorstwo stawało się coraz ważniejsze.

Ale nie jestem w stanie powiedzieć, w którym momencie możemy uzyskać całkowitą anonimowość. Chociaż może wyglądać demokratycznie, całkowita anonimowość daje wrażenie, że istnieje tylko jedna prawda. Czy dojdziemy w przyszłości do momentu, gdy w pewnych artykułach (oczywiście nie w tym na temat twierdzenia Pitagorasa) znajdzie się otwarta sekcja ""Konflikty"", gdzie - podpisane - pojawiać się będą różne, przeciwstawne tezy?

Pomimo ciągłej obecności zaprzeczających szaleńców, jesteśmy pewni, że Napoleon zmarł na Wyspie Świętej Heleny. To, czy papież Pius XII zachował się właściwie w czasie holokaustu, jest już kwestią otwartą. Co robi Wikipedia? Mówi, że Pius XII zrobił za mało (irytując miliony katolików)? Mówi, że zachował się właściwie (irytując miliony niewierzących)? Czy też tworzy suplement, w którym grono autorów, każdy przyjmując odpowiedzialność za swoje słowa, wyjaśnia w dwudziestu wierszach odmienne interpretacje?

Niestety, nie mając w tej chwili dostępu do internetu nie możemy sprawdzić artykułu o Piusie XII i holokauście, jednak Wikipedia kieruje się zasadą neutralnego punktu widzenia, który nie jest tożsamy z prawdą, lecz oznacza obiektywny punkt widzenia, który zawsze może być jeszcze udoskonalony. Stąd publikuje zwykle wersje artykułu zawierające również krytykę tej właśnie wersji. Zgodnie z zasadą syntezy, istnieją sekcje - niepodpisane - będące ucieleśnieniem tego, o czym właśnie pan powiedział. Np. artykuł o Silvio Berlusconim jest problematyczny (mowa o artykule we włoskiej wersji językowej Wikipedii).

Nigdy do niego nie zaglądałem.

Prawie zawsze jest częściowo zabezpieczony ze względu na spory. W każdym razie, staramy się relacjonować stanowisko obu stron. Oczywiście istnieje pewna hierarchia: zawsze jest jakieś dominujące stanowisko, które przedstawia się najpierw, ale zaraz po nim jest drugie. Przychodzi mi na myśl przykład artykułu o Beppe Grillo (we włoskiej Wikipedii), gdzie znajduje się jego biografia i sekcja na temat krytyki, starannie uźródłowiona.

Celem jest zatem zrelacjonowanie i dokonanie syntezy na stronie (lub stronach, jeśli jedna okaże się zbyt duża) Wikipedii tego, co powiedzieli inni ludzie. Wikipedia integruje, jest tworem czerpiącym z zewnątrz, ponieważ jest źródłem wtórnym, a nie źródłem pierwotnym, o czym często się zapomina. Nie wiem, czy tradycyjna encyklopedia definiuje się jako źródło pierwotne czy wtórne. Dla Wikipedii źródła są czymś innym, my po prostu z nich czerpiemy. Cytujemy je: jeśli mówią nieprawdę, my je tylko zacytowaliśmy. Zawsze jest subiektywizm w wyborze tego, co, gdzie i jak cytujemy, ale koniec końców, Wikipedia stara się oddawać - przy wszystkich jej ograniczeniach - rzeczywistość taką, jaką ukazują inne źródła. Problem hierarchii na stronie jest wciąż obecny i faktem jest, iż ""nie ma faktów, są tylko interpretacje"". W tym sensie występuje ewidentna tymczasowość, której jesteśmy świadomi.

Oczywiście, wszystko może się zmienić jutro.

Zasady Wikipedii mówią, że ""nie istnieje wersja ostateczna"". Artykuł zawsze można poprawić. W sensie kulturowym, Enciclopedia Italiana chyba nie patrzy na swoją misję w taki sposób.

Nie, ponieważ artykuły w Enciclopedia Italiana są wyraźnie podpisane. Artykułu ""faszyzm"", którego autorem jest Giovanni Gentile, nie można zmienić. Można go usunąć, zamienić na inny lub pozostawić takim, jakim jest.

Poza tym na ten artykuł wpłynął jego kontekst; dzisiaj, po siedemdziesięciu latach, moglibyśmy powiedzieć, iż Enciclopedia Italiana była subiektywna.

Tak, dlatego pozostaje w swej oryginalnej postaci i nie jest zmieniana. Taki był ten artykuł i nie wznawia się go. Oczywiście tworzony jest suplement. Przeznaczeniem Enciclopedia Italiana jest ""wikipedyzacja"".

Myśli pan, że tak zrobią?

Przy obecnym tempie odnawiania się kultury, jeśli encyklopedia nie aktualizuje się on-line miesiąc w miesiąc, jest skazana na wieczną zagładę. Nawet jeśli mówi o Parmenidesie, bo nawet jutro może się ukazać książka rzucająca na niego nowe światło... ale mniejsza o Parmenidesa. Weźmy na przykład hasło ""samolot"": kto wie, co mówił artykuł o Concordzie zanim Concorde się rozbił.

Poza tym, Enciclopedia Italiana próbowała się ""wikipedyzować"". Otworzyli niektóre artykuły, prosząc użytkowników o przesyłanie swoich edycji.

Była taka propozycja dla włoskiego słownika biograficznego, ale wycofali się z niej. Ponieważ pisanie artykułów jest zbyt drogie, poprosili czytelników o ""podarowanie"" ich. Nie pomyśleli tylko, że przejrzenie tych ""darowizn"" wymaga takiej liczby redaktorów, że koszty są wyższe, niż gdyby po prostu zapłacili za artykuły.

Wydaje się, że nie będzie łatwo znaleźć rozwiązanie łączące model tradycyjny (autorzy, wydawcy, redakcje) z czymś tak anarchicznym jak Wikipedia. Jeden istnieje, ponieważ przyjmuje wszystko: ciągle korzysta z wkładu użytkowników, bierze wszystko. I jest darmowy, dla każdego: dla tych którzy piszą i dla tych, którzy czytają. Drugi to model tradycyjny, który od strony ilościowej nie jest w stanie wytrzymać porównania, przyjmuje wkład zewnętrzny (bez modyfikacji, nie dając w zamian absolutnie nic). Wikipedia daje wszystko za darmo, jest wzajemną darowizną, ma silny element etyczny. Starcie między tymi dwoma światami to niebanalne pytanie.

Zmieniając temat, ciekawi mnie fakt, iż proces ""klasyfikacji"" nie odniósł poważnego sukcesu w środowiskach społecznościowych. Poza folksonomią, gdzie ludzie tagują miejsca i zdjęcia, w Wikipedii kategoryzacja tematów jest zdecydowanie niespójna i niekompletna. Warto zauważyć, że proces tak ważny jak kategoryzacja/klasyfikacja ma tendencje do bycia ""odautorskim"", osobistym. Znajduję w internecie zaledwie kilka przykładów kompleksowych kategoryzacji przeprowadzonych przy podejściu społecznościowym.

Nie jestem pewien, czy dobrze rozumiem to, co pan powiedział, ale jeśli się nie mylę, wszystko to wynika z faktu iż - z wyjątkiem taksonomii botanicznych i zoologicznych - nie istnieje ""globalna"" klasyfikacja, co najwyżej lokalne. W mojej ostatniej książce ""Z drzewa do labiryntu"" zawarłem stustronicowy esej właśnie na temat historii klasyfikacji, od drzewa Porfiriusza do tego, co dziś głupio nazywamy ontologiami.

Problem w tym, że spędzono całe stulecia na próbach wypracowania całkowitej klasyfikacji, lecz to niemożliwe, ona zawsze jest lokalna i z określonej perspektywy. W konsekwencji, musi być autorska, a nie zbiorowa. To jest cel osiągalny tylko w niektórych dziedzinach, np. przy zwierzętach i drzewach, ponieważ one stanowią świat w jakiś sposób skończony. A i tak pozostaje duży problem z klasyfikacją owadów. No i jest słynny przykład dziobaka, którego klasyfikacja zajęła osiemdziesiąt lat, ale w końcu znaleziono porozumienie.

Zwierzęta są skończone i - w taki czy inny sposób - mogą być kategoryzowane. Kiedy jednak elementy są bardziej rozproszone, całkowita i kolektywna kategoryzacja jest niemożliwa.

Wracając do rzeczy bardziej trywialnych, w pracy ""Sześć przechadzek po lesie fikcji"" pisze pan o książce ""Sylvie"" Gerarda de Nervala jako o swego rodzaju literackim przeznaczeniu, czytał ją pan sto razy. Uderzająca jest tu idea, że jedna książka przemawia szczególnie do jednego człowieka. Czy nadal pan tak uważa?

Tak, choć prawdopodobnie dla każdego człowieka jest więcej niż jedna taka książka. Ale tak. Tylko to jest tak jakby pytać ""czemu interesujesz się średniowieczem?"" albo ""czemu poślubiłeś właśnie tę, a nie inną?"" (śmiech). Jeśli pana to ciekawi, byłem tłumaczem tej książki i omawiałem ją w serii esejów o literaturze. Ale to chyba nie ma nic wspólnego z pana pytaniem.

Czy zna pan świat wolnych licencji? Powstały w latach 80. i pozwalają na ponowne wykorzystanie, przekazywanie i edytowanie treści, co jest bardzo ważną cechą cyfrowego świata. Wikipedia również powstała w ramach tego świata i udostępnia swoją zawartość na wolnej licencji. Jak pan postrzega świat własności intelektualnej dzisiaj, w erze internetu?

Jestem bardzo empiryczny. Utrzymuję się z dochodów z własności intelektualnej, ale zawsze gdy byłem obiektem piractwa, podchodziłem do tego lekko. Zdarzyło się, że mój amerykański wydawca pozwał uniwersytet za to, że wykonano tam trzydzieści kopii mojej książki. Zaprotestowałem wtedy. Przynajmniej trzy albo cztery moje książki można ściągnąć przez eMule'a, ale dla mnie nie ma problemu. Czemu jestem taki beztroski? Biorąc pod uwagę, że z tego żyję, powinienem się martwić. Być może dlatego, że zarabiam wystarczająco dużo, a może dlatego, że jestem dobrym demokratą.

Podam panu przykład. Kiedy gazeta ""La Repubblica"" postanowiła dodawać książki do gazety, zaczęli od ""Imienia róży"", wypłacając mi skromne honorarium bez prowizji. A potem jednego dnia sprzedali dwa miliony egzemplarzy. Postanowiłem nie protestować, nie zarobiłem na tym nic, ale nie szkodzi. Pół roku później sprawdziłem u mojego wydawcy i wyniki sprzedaży normalnego wydania w ogóle się nie zmieniły. To znaczy, że te dwa miliony ludzi nigdy nie kupiłyby mojej książki w księgarni. To zaś oznacza, że ""przestrzeń"" jest tak duża, iż piractwo nie jest dla mnie tragedią. To autorzy sprzedający tysiąc egzemplarzy złoszczą się, jeśli sto z nich jest nielegalne.

Do XVII czy XVIII wieku, pisarz utrzymywał się dzięki dobrej woli możnego. Może wrócimy do tego, nie będziemy opłacani przez publiczność, lecz przez patrona. Ludovico Ariosto żył z tego nieźle, czemu ja nie mogę? (śmiech).

Żyli z tego nawet wcześniej. Potem przyszła osiemnastowieczna rewolucja, kiedy opowiadający historię chodził i sprzedawał własne książki, co dało początek prawom autorskim. W pewnym sensie, to zdemokratyzowało twórczość, ponieważ pisarz i filozof nie musieli już lizać tyłka możnego.

Cóż, nie ma wielkiej różnicy w sposobie, w jaki Ariosto lizał tyłek Estensiego, a sposobem, w jaki wielu ludzi liże tyłki wszystkich (śmiech). Nasze zainteresowanie Ariosto nie zmniejsza się dlatego, że poświęcił dwie oktawy na podziękowania dla Estensiego.

Co do książek i praw, ostatnio dużo uwagi przyciąga Google Books.

Nie rozumiem wszystkich tych protestów przeciwko Google Books. Szczerze mówiąc, ja złoszczę się, gdy widzę dwie strony i nie mogę kupić książki. Wydawcy powinni być entuzjastyczni, nie rozumiem tego. To tak jak z deptakami: kiedy zamknie się ulicę dla samochodów, wszyscy sklepikarze protestują, choć zostało naukowo dowiedzione, że taka zmiana zwiększa sprzedaż.

To jest ściśle powiązane z kwestią domeny publicznej. Zarówno w Europie, jak i w USA, występuje presja, aby przedłużyć okres ochrony praw autorskich i tym samym ograniczyć zakres domeny publicznej. Jest wokół tego dużo szumu i dużo obaw o własność intelektualną.

Każdy pisarz przeżywa w tej sprawie rozdarcie: z jednej strony cieszy się, że jego książka jest czytana, a z drugiej przykro mu, że jego wnuki nie zarobią nic na prawach. Teraz mój wydawca mówi, że udzieli licencji na wydanie ""Imienia róży"" jako e-booka dla urządzeń Amazon Kindle. Tantiemy są dużo niższe niż przy normalnych książkach, ale w porządku. Osobiście w to nie wierzę, sądzę, że ludzie wciąż chcą czytać książki z papieru, ale nie widzę problemu: to słuszne, żeby ludzie pytający o wersję elektroniczną, mogli ją dostać. To się nie wydaje skomplikowane: płacą za prawa, chociaż mniej, bo e-book jest tańszy. Albo to będzie hit i sprzedadzą się miliony, albo tylko kilka kopii, ale też będzie dobrze.

Myślę, że wszystkie reakcje są przesadzone, tak jak wydawców przeciwko Google. Google Books służy sprzedaży książek, a nie zmniejszeniu tej sprzedaży. Pełni taką samą rolę jak księgarnia, gdzie idzie się przeglądać książki. Można je kupić, albo przeczytać parę stron i indeks. Tak samo jak w Google.

I jest też tendencja, aby dawać coraz więcej i więcej za darmo. Nie mogę znieść Adobe'a, który co roku każe mi płacić za czytanie PDF-ów. W ciągu kilku minut znalazłem programy, które robią to samo za darmo. Nie rozumiem, co z tego mają ich twórcy.

Często nic. Oprogramowanie open source jest często pisane przez ludzi na własny użytek (może ci ludzie też nie chcieli płacić za licencję Adobe'a, tak jak pan), a potem publikowane jako darmowe. A jeśli ktoś je ulepszy, twórca sam na tym korzysta. To obieg zamknięty.

Jest też Open Office, który zastępuje Worda. Jest bardzo dobry, świetnie działa.

Poza tym, Wikipedia wywodzi się bezpośrednio ze świata open source, który od lat rozwija własną filozofię wolnej kultury. Są powiązane."
train,"A. Radwańska oraz debel z Kubotem w drugiej rundzie US Open, odpadł Janowicz, U. Radwańska i Fyrstenberg/Matkowski

Agnieszka Radwańska awansowała do drugiej rundy gry pojedynczej kobiet w tenisowym US Open. Nie udało się to jej siostrze, Urszuli, a wśród mężczyzn - Jerzemu Janowiczowi. Odpadł także polski debel Fyrstenberg-Matkowski. Tymczasem Łukasz Kubot wystąpi w drugiej rundzie gry podwójnej.

Polska tenisistka, rozstawiona z numerem drugim Agnieszka Radwańska wygrała 6:1, 6:1 pojedynek z Niną Bratczikową w pierwszej rundzie gry pojedynczej kobiet tenisowego US Open. W drugiej spotka się z Hiszpanką Carlą Suárez Navarro.

Największym dotychczasowym osiągnięciem Polki w tym turnieju była czwarta runda w 2007 i 2008 roku. W tegorocznych turniejach wielkoszlemowych najdalej Radwańska doszła na Wimbledonie, w którym była finalistką. We French Open odpadła w trzeciej rundzie, a w Australian Open doszła do ćwierćfinału.

Urszula Radwańska odpadła po przegranej 1:6, 1:6 z Robertą Vinci.
Jerzy Janowicz przegrał 2:6, 6:7(8), 6:3, 3:6 z grającym dzięki dzikiej karcie, notowanym w rankingu ATP o około tysiąc pozycji niżej od niego Dennisem Novikovem.

Również Mariusz Fyrstenberg i Marcin Matkowski odpadli w pierwszej rundzie debla, ulegając Ryanowi i Christianowi Harrisonom 6:7(3), 6:2, 6:7(7).

Łukasz Kubot i Michaił Jużny awansowali do drugiej rundy debla, wygrywając 6:1, 6:4 z Benjaminem Beckerem i Jarkko Nieminenem.

Wśród polskich par rywalizacji nie rozpoczęły jeszcze miksty: Klaudia Jans-Ignacik z Mariuszem Fyrstenbergiem, Marcin Matkowski z Czeszką Květą Peschke, deblistki: Klaudia Jans-Ignacik z Francuzką Kristiną Mladenovic oraz Alicja Rosolska z Australijką Jarmilą Gajdošovą."
train,"20 lutego 2015 roku trzy stacje metra w Warszawie otrzymały pozwolenie na użytkowanie

20 lutego 2015 roku pozwolenie na użytkowanie otrzymały: Świętokrzyska, Nowy Świat-Uniwersytet, Centrum Nauki Kopernik oraz wentylatornie szlakowe sąsiadujące ze stacją Centrum Nauki Kopernik: V-12 i V-13.

Jest planowane aby linia M2 metra w Warszawie była dostępna dla pasażerów w drugiej połowie marca 2015 roku.

Po tej decyzji stan linii M2 metra w Warszawie przedstawia się następująco:"
train,"2006-11-26: Druga tura wyborów samorządowych 2006: frekwencja o godz. 16:30

Frekwencja wyborcza w ponownym głosowaniu w wyborach wójtów, burmistrzów i prezydentów miast o godz. 16:30 wyniosła 28,81%.

Najwięcej wyborców głosowało w gminie Kazanów w powiecie zwoleńskim (63,72%),
najmniej zaś w Zabrzu (14,06% uprawnionych).

Dwa tygodnie temu do 16:30 zagłosowało 34,13% uprawnionych do głosowania."
train,"Jacek Kurski prezesem TVP

Rada Mediów Narodowych 12 października 2016 roku, wyłoniła prezesa Telewizji Polskiej. 

Wyboru dokonano spośród czterech kandydatów:
Jacek Kurski od stycznia 2016 był powołany na stanowisko prezesa TVP. Jego kandydaturę poparli posłowie PiS oraz rekomendowany przez Kukiz'15."
train,"2005-09-08: Rosyjsko-niemiecki gazociąg ominie Polskę

Rosyjski Gazprom i niemieckie firmy E.ON-Ruhrgas oraz BASF zawarły dziś w Berlinie umowę o budowie Gazociągu Północnego (NEGP). Pozwoli on na ominięcie obecnej sieci gazociągów i na transport gazu przez Bałtyk. Przy podpisaniu umowy obecni byli prezydent Rosji Władimir Putin oraz kanclerz Niemiec Gerhard Schroeder.

Gazociąg połączy rosyjski port Wyborg pod Petersburgiem z niemieckim Greifswaldem w Meklemburgii, osiągając długość 1200 km. Planowany koszt inwestycji to ponad 4 mld euro. Strona rosyjska będzie posiadała 51% gazociągu natomiast niemieckim firmom przypadnie po 24,5% udziałów. Budowa zostanie ukończona do 2010 roku. Gazociągiem popłynie 27,5 mld metrów sześciennych gazu rocznie.

Rosja jest jednym z największych dostawców gazu dla Europy Zachodniej, zaspokajając jedną czwartą jej zapotrzebowania na ten surowiec. Niemcy są krajem ubogim w naturalne źródła gazu, dlatego są jeszcze bardziej uzależnione od importu.

Umowy energetyczne są kluczowym elementem długoterminowej polityki. Przewiduje się, że obecny niemiecki gazociąg wkrótce stanie się niewystarczający do zaspokojenia potrzeb kraju. Uzyskanie korzystnego kontraktu stało się gorącym tematem politycznym. Umowa zapewnia Niemcom bezpieczeństwo energetyczne.

Planowane podpisanie umowy wywołało ożywioną dyskusję. Prasa rosyjska nie ukrywa, że gazociąg narusza interesy Polski i Ukrainy, podkreślając jednak korzyści dla Rosji. Według gazety ""Wriemia Nowostiej"" takie rozwiązanie pozwoli na uniknięcie niepewności politycznej i gospodarczej, jaka wiąże się z transportem gazu przez Polskę, Ukrainę oraz kraje bałtyckie.

Kanclerz Schroeder zapewnił, że umowa nie godzi w żaden sposób w interesy innych krajów. Kraje bałtyckie, w tym Polska, muszą pamiętać, że obrona interesów niemieckich jest jego obowiązkiem. W Niemczech pojawiły się głosy, że przyspieszone podpisanie umowy jest prezentem wyborczym Putina dla
Schroedera. Wiceprzewodniczący klubu parlamentarnego CDU/CSU Wolfgang Schaeuble skrytykował pomijanie innych krajów w rozmowach o gazociągu.

Prezydent Kwaśniewski ocenił projekt jako zły pod względem ekonomicznym, politycznym i ekologicznym. Fakt braku konsultacji z Polską wskazuje według niego na polityczny wymiar umowy a argumenty kanclerza Niemiec nie są wystarczające."
train,"2007-08-21: LiS zbiera „haki” na PO

Samoobrona posiada materiały mogące zaszkodzić 14 ważnym politykom PO - informuje portal dziennik.pl. Działacze PO mają informacje, że ""haki"" na nich zbiera nie PiS, jak mówił ostatnio Roman Giertych, ale właśnie koalicja LPR i Samoobrony.

Według informacji portalu działacze Samoobrony mają ""haki"" m.in. na Donalda Tuska, Jana Rokitę, Konstantego Miodowicza i Grzegorza Schetynę. Dziennikarzom już kilka tygodni temu poseł Janusz Maksymiuk z Samoobrony oferował ciekawe materiały odnośnie Rokity. Jednak nikt nie był nimi zainteresowany.

Poseł PO Paweł Graś informuje, że do siedziby partii nadchodzą coraz częstsze sygnały o tym, że różne osoby starają się zdobyć kompromitujące materiały na czołowych polityków PO."
train,"2005-03-06: Ugaszono pożar hali handlowej MarcPol w centrum Warszawy

Jak poinformował Wojciech Łoziński z warszawskiej straży pożarnej, pożar w hali handlowej MarcPol na Placu Defilad w Warszawie został ugaszony po prawie dwugodzinnej akcji ratunkowej. Wewnątrz hali paliły się trzy stoiska handlowe, jednak 11 wozów strażackich zdołało opanować sytuację. Na szczęście hala była zamknięta, gdy wybuchł pożar, więc nikt nie ucierpiał.

Pierwsze płomienie pojawiły się ok. godziny 19:50. Ogień widoczny był z drugiego końca miasta, jednak nie zagrażał znajdującemu się w pobliżu PKiN-owi.

Jak zostaliśmy poinformowani, pożar wybuchł z powodu wadliwej instalacji elektrycznej. Za miesiąc hala miała zostać rozebrana, więc podpalenie zostało ""całkowicie wykluczone""."
train,"2007-07-27: Gdynia: minister Szczygło na ORP Kondor

Minister obrony narodowej Aleksander Szczygło złożył wizytę w 3 Flotylli Okrętów im. Komandora Bolesława Romanowskiego w Gdyni, podczas której spotkał się z marynarzami dywizjonu Okrętów Podwodnych oraz wziął udział w rejsie po Zatoce Gdańskiej na pokładzie okrętu podwodnego ORP ""Kondor"". Ministrowi towarzyszyli dowódca Marynarki Wojennej adm. floty Roman Krzyżelewski i dowódca 3 Flotylli Okrętów kmdr Marek Kurzyk.

ORP ""Kondor"" jest byłym norweskim okrętem HNoMS ""Kunna"" typu ""Kobben"", zbudowanym w 1964 roku. W 2003 roku został przekazany polskiej Marynarce Wojennej wraz z trzema bliźniaczymi jednostkami. Wchodzi w skład dywizjonu Okrętów Podwodnych 3 Flotylli Okrętów."
train,"2006-01-27: PiS chce stabilizacji, ale odwołuje rozmowy z LPR i Samoobroną

Dzisiejsze rozmowy na temat ""paktu stabilizacyjnego"" między liderami Prawa i Sprawiedliwości, Ligi Polskich Rodzin i Samoobrony zostały odwołane. Ale jak powiedział Jarosław Kaczyński nie oznacza to zaprzestania prób zawarcia paktu.

Według Jarosława Kaczyńskiego wczorajszy dzień przyniósł kilka dobrych prognoz. Chodzi przede wszystkim o wybranie nowego Rzecznika Praw Obywatelskich, Janusza Kochanowskiego, wybór dwóch członków Krajowej Rady Radiofonii i Telewizji oraz decyzja, że nie będzie przedterminowych wyborów w Warszawie. Te wnioski zostały przegłosowane wspólnie przez PiS, LPR i Samoobronę. Jarosław Kaczyński powiedział, że ""pokazało to, że istnieje pewien układ który może funkcjonować"", ale według prezesa PiS potem odbyło się parę głosowań, ""które zniweczyły ten układ"". Nie powiedział jednak o jakie głosowania chodziło.

Na konferencji prasowej Jarosław Kaczynski był pytany czy rozmowy będą kontynuowane z Samoobroną i LPR czy z Platformą Obywatelską. Według prezesa PiS, jego partia była gotowa w czwartek do rozmów z PO i specjalnie przesunęła na później pewne głosowania. Odpowiedzią PO był ""wściekły atak"" za przekładanie terminów. Według Kaczyńskiego ""powoli klaruje się sytuacja, o co tak naprawdę chodzi Platformie"". ""PO była gotowa tylko i wyłącznie na porozumienie w którym ona ma przewagę"" - twierdzi lider PiS-u."
train,"Ursynalia ""The Tour"" - zapowiedź konkursu zespołów rockowych

W dniach 31 maja - 2 czerwca 2013 na terenie Kampusu SGGW w Warszawie odbędzie się 30. edycja festiwalu Ursynalia. Jest to jeden z największych festiwali studenckich w Europie.

Organizatorem imprezy są Samorząd Studentów Szkoły Głównej Gospodarstwa Wiejskiego oraz od 2009 roku Fundacja Bonum i Arena Live Production.

Znane są już główne gwiazdy festiwalu - są to zespoły Motörhead oraz ZZ Top, który przyjeżdża do Polski po raz pierwszy od ponad 16 lat. Na festiwalu wystąpią też Him, Bullet for my Valentine, Gentelman, Steve Aoki, Pendulum (Dj set & Verse), Parkway Drive, Soilwork oraz Luxtorpeda, Hunter, Jelonek i Mesajah.

W ramach przygotowań do festiwalu, w pierwszej połowie kwietnia odbędzie się konkurs Ursynalia ""The Tour"", przeznaczony dla młodych zespołów rockowych. Zgłoszenia można było nadsyłać do 28 marca – komisja konkursowa wybierze z nich 30 zespołów, które zagrają na 6 koncertach eliminacyjnych w różnych miastach Polski. Każdy z zespołów w czasie koncertu eliminacyjnego może zaprezentować dwa wybrane, autorskie utwory. Nagrodą główną, którą otrzymają trzy najlepsze zespoły, jest występ przed headlinerem festiwalu – każdego dnia wystąpi inny zespół, przed inną gwiazdą. Konkurs jest prowadzony we współpracy z Radiem Eska ROCK.

Koncerty eliminacyjne odbędą się w 6 miastach:

Na każdy z koncertów wystąpią jako gwiazdy wieczoru zespoły Luxtorpeda i jeden z laureatów zeszłorocznej edycji konkursu, zespół Chemia."
train,"2009-06-10: Noc Kupały 2009 w Polsce

W okresie przesilenia letniego, tradycyjnie w różnych rejonach Polski, obchodzone będzie jedno z największych, etnicznych świąt słowiańskich, zwane Nocą Kupały - poczynając od wielkoformatowych imprez plenerowych, luźno nawiązujących do rodzimej tradycji (jak np. krakowskie czy warszawskie ""Wianki""), po raczej kameralne, ściśle związane z aspektami tego święta obchody regionalne (organizowane np. przez rodzimowiercze związki wyznaniowe).

Noc Kupały, zwana też Nocą Kupalną, Kupalnocką, Sobótką lub też potocznie Nocą Świętojańską, to jedno z najdawniejszych świąt obchodzonych w okresie przesilenia letniego na obszarach zamieszkiwanych przez ludy słowiańskie, germańskie i celtyckie - święto miłości, płodności, słońca i księżyca, poświęcone oczyszczającym żywiołom wody i ognia. W jego trakcie tradycyjnie przewidziane są oczyszczające skoki przez ogień, puszczanie wianków oraz szukanie ""Kwiatu Paproci"", a także inne wróżby miłosne przy nocnej zabawie."
train,"2008-04-06: Kaczmarek znał przebieg śledztwa CBŚ?

Z podsłuchanych w 2007 r. rozmów Janusza Kaczmarka i Konrada Kornatowskiego można wysunąć wniosek, że Centralne Biuro Śledcze inwigilowało śledczych pracujących nad aferą 40. piętra hotelu Marriott, a Kaczmarek o wszystkim wiedział. ""Newsweek"" poinformował, że sprawą zajęła się już prokuratura.

Jedna z hipotez mówi o wycieku z gdańskiego oddziału CBŚ. Wysunięta została ona z podsłuchanych w zeszłym roku rozmów byłego szefa MSWiA i byłego szefa policji. ""Newsweek"" napisał, że gdańskim oddziałem CBŚ kierował bliski współpracownik Kaczmarka, Jarosław Marzec, w 2007 roku awansowany na stanowiska szefa Centralnego Biura Śledczego.

Śledczy nieoficjalnie powiedzieli dziennikarzom tygodnika, skąd takie przesłanki: ""Mówili o nim ""radomski"", bo pochodzi z Radomia. Wiedzieli, kiedy jedzie z siedziby prokuratury do budynku ministerstwa sprawiedliwości, kiedy z niego wychodzi, a nawet to, z kim się tam spotyka"". Ich zdaniem Kaczmarkowi i Kornatowskiemu zależało na skompromitowaniu Szeligi i odsunięciu od sprawy. Informatorzy ""Newsweeka"" stwierdzili, że Kaczmarek i Kornatowski i Marzec chcieli też ""zniszczyć"" ówczesnego szefa ABW Bogdana Święczkowskiego, jego zastępcę Grzegorza Ocieczka i Zbigniewa Ziobrę.

Kaczmarek stwierdził, że treść jego rozmów z Kornatowskim i Marcem jest tajna i nie może się w tej sprawie wypowiadać. Zaprzeczył, by ktokolwiek podejmował jakiekolwiek działania wobec prokuratorów czy funkcjonariuszy CBA i ABW prowadzących śledztwo.

""Nic nie wiem o tym, by ktokolwiek podejmował jakiekolwiek działania wobec prokuratorów czy funkcjonariuszy CBA i ABW prowadzących śledztwo. Nie wykazała tego także kontrola, jaką przeprowadzało niedawno CBŚ"" - stwierdził Janusz Kaczmarek."
train,"2006-12-08: ""Seks-afera"": Obecna asystentka posła Łyżwińskiego zeznawała w prokuraturze

W prokuraturze w Łodzi zeznawała Magdalena Jędrzejczak - obecna asystentka posła Stanisława Łyżwińskiego. To kolejna osoba przesłuchana w sprawie seksafery w Samoobronie. Po wyjściu z budynku Magdalena Jędrzejczak powiedziała dziennikarzom, że """"zeznawała w sprawie pieniędzy, narkotyków, usiłowania gwałtu. Dotyczy to osób zainteresowanych, żeby ten proces trwał""""- dodała. Nie chciała odpowiadać na inne pytania.

Magdalena Jędrzejczak, to tajemnicza kobieta, która siedziała na środowej konferencji prasowej obok Stanisława Łyżwińskiego. Wówczas poseł zapowiadał, że jest to osoba, która może potwierdzić, iż to on mówi prawdę o seksaferze. Magdalena Jędrzejczak na przesłuchanie w łódzkiej prokuraturze przyszła ze swoją siostrą Honoratą - asystentką byłego posła Samoobrony Waldemara Borczyka."
train,"2007-11-11: Narodowe Święto Niepodległości 2007

Dziś Święto Niepodległości. Polska 89 lat temu pojawiła się na mapie Europy po prawie 123-letniej nieobecności. Oficjalne uroczystości państwowe odbyły się pod Grobem Nieznanego Żołnierza w Warszawie.
Wzięli w nich udział przedstawiciele najwyższych władz, prezydent Polski - Lech Kaczyński oraz prezydent Litwy - Valdas Adamkus.

Lech Kaczyński podczas uroczystej odprawy wart przed Grobem Nieznanego Żołnierza powiedział m.in.:

„Osiemdziesiąt dziewięć lat temu spełnił się sen całych pokoleń Polaków. Po 123 latach niewoli, 146 lat od pierwszego rozbioru Polska odzyskała niepodległość. Po dziesiątkach lat upartej rusyfikacji i germanizacji, po trzech wielkich nieudanych powstaniach, po kilku powstaniach mniejszych, po tym jak tzw. problem polski, szczególnie w końcu wieku XIX, zszedł w ogóle z areny międzynarodowej – Polska stała się jednak wolna. Mówiono wtedy o cudzie niepodległości, ale niepodległość nie była cudem, bo cuda zdarzają się niezwykle rzadko. Niepodległość była wynikiem wykorzystania odpowiedniej koniunktury międzynarodowej. Była też wynikiem pracy i walki. Pracy i walki polskich polityków - ponieważ w Polsce od końca XIX wieku rozwijały się wszystkie normalne europejskie nurty polityczne. Także polskich żołnierzy. Także żołnierzy Piłsudskiego, wymienionego już tutaj Legionu Puławskiego, armii Hallera, I i II Korpusu na Wschodzie. Polska Niepodległa nie była więc wynikiem przypadku, tylko wysiłku, a trzeba pamiętać, że ci, którzy wierzyli w niepodległość, spotykali się z oporem nie tylko międzynarodowej opinii, która, powtarzam – szczególnie po Kongresie Berlińskim – zapomniała o problemie Polski. Musieli się spierać też z tzw. realistami. Padały oskarżenia braku realizmu, awanturnictwa. Padały i obelgi. Ich ofiarą był również Marszałek Piłsudski. Ale Polska powstała i w wielkim wysiłku lat 1918-1920, walcząc na właściwie wszystkich granicach, po pierwsze niepodległość swą obroniła, po drugie – granice ukształtowała tak korzystnie, jak wtedy było to możliwe.

II Rzeczpospolita trwała niespełna dwadzieścia jeden lat, ale była naszego narodu olbrzymim osiągnięciem. To w II Rzeczypospolitej ukształtowało się pokolenie, które w sposób tak wspaniały zdało egzamin w takcie II wojny światowej. To w szkołach II Rzeczypospolitej wychowywano warszawskich powstańców, żołnierzy Armii Krajowej i innych organizacji podziemnych. Nie byłoby walki lat 1945-1989 bez wspomnianej w Apelu Pamięci, bez II Rzeczypospolitej, bez jej sukcesów, bez przede wszystkim jednoznacznego i głębokiego patriotyzmu, w którym II Rzeczpospolita wychowywała swoich obywateli. (...)

Od osiemnastu już przeszło lat mamy wolną Polskę. W lecie i na jesieni 1989 roku ukształtowało się kolejne wolne polskie Państwo - III Rzeczpospolita. Ukształtowało się z wszystkimi zaletami i wadami, ale niewątpliwie było i jest państwem niepodległym. Polska jest dzisiaj w NATO, jest w dziś w Unii Europejskiej. Dosłownie przed kilkoma dniami podpisano umowę o wstąpieniu do Schengen. (...)”

Oprócz oficjalnego apelu odbyły się również pochody oraz imprezy kulturalne. Ulicami Warszawy przeszła defilada historyczna, którą zorganizowały grupy rekonstrukcyjne z całego kraju.

""Parada ma promować wojsko. Ale przede wszystkim ma to być lekcja patriotyzmu dla młodych. W naszym narodzie brakuje patriotyzmu. My chcemy to zmienić. Takie defilady świetnie przybliżają naszą historię i tradycję"" - powiedział przed paradą ppłk Mariusz Kubarek, rzecznik Dowództwa Garnizonu Warszawa.

Odbył się także uroczysty koncert poświęcony Ignacemu Paderewskiemu.

89 lat temu, 11 listopada 1918 roku, podpisano akt kapitulacji Niemiec. Nad siłami zbrojnymi dowództwo przejął Józef Piłsudski, który - mimo wcześniej nie ustalonych granic umownych - ogłosił, że powstało państwo Polskie. Dzień ten uznaje się oficjalnym początkiem odrodzonej po zaborach Rzeczypospolitej."
train,"2006-10-20: Super Express: Poseł Bestry molestował 12-letnie dziewczynki

W piątkowym Super Expresie czytamy, że lider Ruchu Ludowo-Narodowego Jan Bestry w latach 80., kiedy był nauczycielem techniki w szkole podstawowej, molestował 12-letnie dziewczynki. Sam Bestry nie przyznaje się do winy, twierdzi że jest to ""zemsta Leppera"" za opuszczenie Samoobrony. 
Premier Jarosław Kaczyński zapewnił, że szczecińskie władze PiS wyjaśnią sprawę domniemanego molestowania dzieci przez Bestrego. Zapowiedział, że jeśli doniesienia gazety się potwierdzą, to wobec posła zostaną wyciągnięte odpowiednie konsekwencje."
train,"2007-05-10: Kronika wyborcza: kwiecień 2007

W kwietniu oczy całego świata były zwrócone w stronę Francji i trwającej kampanii przed I turą wyborów prezydenckich. Poza tym do urn poszli także Ekwadorczycy, Malijczycy, Nigeryjczycy, Syryjczycy, mieszkańcy Madagaskaru, Timoru Wschodniego oraz Wallis i Futuny.

Terytorium Wysp Wallis I Futuna (wybory parlamentarne).

data: 1 kwietnia 2007 r.
do obsadzenia: 20 miejsc w Zgromadzeniu Terytorialnym (Assemblée Territoriale) na 5-letnią kadencję w ordynacji proporcjonalnej

WYNIKI:
20 spośród 26 list wyborczych zdobyło po 1 mandacie

Wybory w tej maleńkiej, 15-tysięcznej francuskiej kolonii na Pacyfiku niewiele zmieniły w składzie Zgromadzenia. Pojawiły się zaledwie trzy nowe osoby, zaś 20 partii zdobyło po jednym miejscu, co stanowi swoisty rekord świata. Partie na Wallis i Futunie są oparte jednak na podziałach klanowych, a nie politycznych.

Republika Madagaskaru (referendum).

data: 4 kwietnia 2007 r.
kwestia: przyjęcie nowej konstytucji

WYNIKI:
frekwencja 43,7%

za 75,33%
przeciw 24,67%

Nowa konstytucja, przyjęta w referendum, wprowadza trzy poważne zmiany w ustroju Madagaskaru. Przede wszystkim wzmacnia uprawnienia Prezydenta w sytuacjach nadzwyczajnych. Ponadto wprowadzana nowy podział administracyjny kraju: w miejsce sześciu dużych prowincji o znacznym zakresie autonomii wprowadza 22 małe regiony. Oficjalnie ma to wzmocnić rozwój prowincji; faktycznie – osłabić tendencje odśrodkowe, które na przełomie wieków o mało co nie doprowadziły do upadku państwa. Ponadto konstytucja wprowadza język angielski jako trzeci język urzędowy, obok malgaskiego i francuskiego.

Demokratyczna Republika Timoru Wschodniego (wybory prezydenckie).

data: 9 kwietnia 2007 r.
do obsadzenia: urząd Prezydenta kraju na 5-letnią kadencję

WYNIKI:
do II tury nie weszli:

Do drugiej tury tego jednego z najmłodszych państw na świecie weszli przewodniczący parlamentu Francisco Guterres i urzędujący premier, noblista José Ramos Horta, cieszący się dodatkowo poparciem dotychczasowego szefa państwa Xanany Gusmão. Po ogłoszeniu wyników poparło go także pięciu z sześciu przegranych kontrkandydatów, co daje mu sporą szansę na pokonanie rywala Guterresa w II turze wyborów, która odbędzie się 9 maja. Wyniki – w Kronice wyborczej na maj.

Republika Ekwadoru (referendum).

data: 15 kwietnia 2007 r.
pytanie: Czy popierasz wybór i utworzenie pełnomocnego Zgomadzenia Konstytucyjnego zgodnie z wprowadzonym niniejszym statutem wyborczem w celu przekształcenia ram instytucjonalnych państwa i przyjęcia nowej konstytucji?(""Aprueba usted, que se convoque e instale una Asamblea Constituyente con plenos poderes de conformidad con el estatuto electoral que se adjunta, para que se transforme el marco institucional del Estado y elabore una nueva Constitución?"")
WYNIKI:
frekwencja 71,31%

tak 81,72%
nie 12,43%

Skrajnie lewicowy prezydent Ekwadoru Rafael Correa przeforsował niniejszym referendum utworzenie konstytuanty. Ma ona wprowadzić nową konstytucję. Correa nie zdecydował się na powierzenie tej misji Kongresowi, ponieważ jest on zbyt rozdrobniony (największa partia ma zaledwie 15% mandatów), aby być pewnym wprowadzenia wszystkich przepisów. Wybory do konstytuanty odbędą się prawdopodobnie w październiku; obywatele wybiorą 87 deputowanych na 180 dni (z opcją przedłużenia o kolejnych 60). Ekwador tym samym idzie śladami Wenezueli, której prezydent Hugo Chávez jest jednym z najważniejszych sojuszników Correi.

Federalna Republika Nigerii (wybory prezydenckie).

data: 21 kwietnia 2007 r.
do obsadzenia: urząd Prezydenta państwa na 4-letnią kadencję
WYNIKI:

W ubiegłym miesiący pisaliśmy o pomyślnej transformacji demokratycznej w Mauretanii. Wybory w Nigerii pokazały, że nie jest to ogólnoafrykańska tendencja. Odchodzący prezydent, chcąc zabezpieczyć się przed możliwymi kłopotami z wymiarem sprawiedliwości, zapewnił miejsce na opuszczanym przez siebie urzędzie swojemu poplecznikowi, Umasu Yar’Adui. Fałszerstwa były olbrzymie i tak ewidentne, że głos w tej zabrał nie tylko przewodniczący Konferencji Biskupów Katolickich Nigerii bp Felix Alaba Job, ale także amerykański Sekretariat Stanu. Komentatorzy podkreślają, że nawet Liberia tuż po zakończeniu krwawej wojny domowej przeprowadziła wiarygodniejsze wybory prezydenckie. Wraz z elekcją prezydenta wyborcy wybierali także parlament, jednak brak jak na razie oficjalnych rezultatów głosowania. Ich omówienie – w kolejnej Kronice wyborczej. Nigeria jest najludniejszym krajem Czarnego Lądu. Ostatnimi czasy jest wymieniana w gronie potencjalnych kandydatów do roli stałego członka Rady Bezpieczeństwa ONZ.

Republika Francuska (wybory prezydenckie) / Księstwo Andory (wybory współksięcia).

data: 22 kwietnia 2007 r.
do obsadzenia: urząd Prezydenta Francji i współksięcia Andory na 5-letnią kadencję

WYNIKI:
frekwencja 83,77%

do II tury nie weszli:

Majbardziej brutalna od lat kampania wyborcza we Francji zmotywowała wyborców do masowego udziału w wyborach. Głównym wnioskiem po ostatecznym zwycięstwie Nicolasa Sarkozy’ego jest całkowita marginalizacja partii skrajnych, zwłaszcza po lewej stronie sceny politycznej. Kandydatka lewicy przegrała ze względu na swoją nijakość i brak programu, zaś Sarkozy wygrał dzięki umiejętnemu przejęciu elektoratu Frontu Narodowego oraz swojemu wizerunkowi jako skutecznego żandarma. Po raz pierwszy w historii V Republiki Sarkozy nie demonstrował też standardowego we Francji przy takich okazjach antyamerykanizmu oraz wydawał się przychylny dla gospodarki rynkowej. Wybory te były przy okazji wyborami współksięcia Andory. Drugim współksięciem jest biskup hiszpańskiego miasta Urgel. Obecnie jest nim bp Joan Enric Vives i Sicília. Mieszkańcy Andory nie biorą jednak udziału w głosowaniu.

Syryjska Republika Arabska (wybory parlamentarne).

data: 22-23 kwietnia 2007 r.
do obsadzenia: 250 miejsc w Radzie Ludowej (Majlis ash-Sha’ab) na 4-letnią kadencję w okręgach wielomandatowych; zgodnie z ordynacją 170 miejsc jest z góry zarezerwowanych dla Narodowego Frontu Postępowego

WYNIKI:
frekwencja 56,12%

Farsa wyborcza. Ordynacja przypomina trochę tę z czasów PRL. NFP tworzy rzadząca od zamachu stanu w 1963 r. Arabska Partia Odrodzenia Socjalistycznego (czyli Baath, znany z Saddama Husaina – przywódcy swego irackiego odpowiednika) i 7 koncesjonowanych partii satelickich o zbliżonych nazwach (duża Arabska Partia Unii Socjalistycznej i mniejsze: Arabska Partia Socjalistyczna, Syryjska Partia Socjalno-Nacjonalistyczna, Syryjska Partia Komunistyczna – Frakcja Yusufa Faisala, Syryjska Partia Komunistyczna – Frakcja Khalida Bakdasha, Partia Unii Socjalistycznej i Partia Unii Socjalistyczno-Demokratycznej). Front ma z góry zagwarantowane 170 miejsc; o pozostałe toczy się teoretycznie walka wyborcza, z której zazwyczaj zwycięzko wychodzą „bezpartyjni”. Półlegalna opozycja wezwała do bojkotu wyborów i okazało się to dość skuteczne, jako że co drugi Syryjczyk został w domu.

Republika Mali (wybory prezydenckie).

data: 29 kwietnia 2007 r.
do obsadzenia: urząd Prezydenta państwa na 5-letnią kadencję

WYNIKI:
frekwencja 36,2%


Mali, uznawane niegdyś (za prezydentury wykształconego na Uniwersytecie Warszawskim Alphy Konarégo, 1992-2002) za wzorzec demokracji w Afryce Zachodniej, za rządów obecnego prezydenta Tourégo doznało w tej mierze znacznego regresu. Mizerna frekwencja, a przede wszystkim liczne nieprawidłowości, umożliwiły Tourému reelekcję. Jego najgroźniejszy rywal, przewodniczący parlamentu Ibrahim Keïta, nazwał wybory „farsą”."
train,"Rozpoczął się sprawdzian szóstoklasistów

Ponad 360 tys. uczniów klas szóstych z ok. 13,5 tys. szkół podstawowych przystąpiło dziś do pisemnego egzaminu, który jest jednym z warunków ukończenia szkoły podstawowej.

Sprawdzian rozpoczął się o godzinie 9.00 i trwał do 10.00, ale uczniowie z dysleksją mogli pisać pół godziny dłużej.

W tym roku, w części z języka polskiego uczniowie w liście do kolegi mieli zachęcić go do przeczytania wybranej książki. Z tym zadaniem - jak zapewniają - problemów większych nie mieli. Gorzej było z zadaniami z matematyki...

Po zakończeniu pracy, testy zostały zakodowane, a będą je sprawdzać egzaminatorzy z OKE. Swoje wyniki szóstoklasiści poznają w czerwcu.

Jeśli uczeń z powodu choroby nie mógł przystąpić do egzaminu dzisiaj - będzie musiał go napisać 4 czerwca. W innym wypadku powtórzy ostatnią klasę szkoły podstawowej i podejdzie do sprawdzianu za rok."
train,"2008-02-07: Atlantis pomyślnie wystartował

Amerykański prom kosmiczny Atlantis z siedmioosobową załogą bezpiecznie wystartował, zgodnie z planem o godzinie 14:45 w czwartek (o 20:45 czasu polskiego) z Przylądka Canaveral na Florydzie ku Międzynarodowej Stacji Kosmicznej (ISS). Start odbył się w Centrum Lotów Kosmicznych imienia Johna F. Kennedy'ego (Kennedy Space Center) z platformy startowej 39A.

Misją Atlantisa jest kontynuowanie programu budowy Międzynarodowej Stacji Kosmicznej, rozpoczętego w 1998, ale wstrzymanego po katastrofie Columbii.

Na pokładzie znajduje się męska siedmioosobowa załoga, pod dowództwem Stephena Fricka, wśród których jest Niemiec Hans Schlegel i Francuz Léopold Eyharts
oraz pozostali amerykanie Alan G. Poindexter, Leland D. Melvin, Rex J. Walheim i Stanley G. Love.

Misja wahadłowca Atlantis STS-122 jest 120. misją amerykańskiego programu lotów wahadłowców i 29. misją wahadłowca Atlantis. Celem misji jest przetransportowanie i zamontowanie na ISS modułu Columbus europejskiego laboratorium, przygotowanego przez Europejską Agencję Kosmiczną (ESA) kosztem około 2 miliardów USD oraz zaopatrzenia, towarów, części zamiennych, sprzętu i innych zapasów.

Od czasów katastrofy promu Columbia 1 lutego 2003 roku, w wyniku której zginęła cała załoga, a NASA zawiesiła na czas nieokreślony loty promów kosmicznych.

Jest to pierwsza misja wahadłowca z sześciu planowanych w tym roku. 

Start promu odwoływano dwukrotnie z powodu awarii dwóch z czterech wskaźników zatankowania zewnętrznego zbiornika na ciekły wodór.

By dokończyć rozbudowę stacji, NASA powinna przeprowadzić jeszcze dziesięć wypraw promów kosmicznych, zanim w 2010 roku zostaną one ostatecznie wycofane z eksploatacji."
train,"FC Barcelona wygrała Superpuchar Europy UEFA 2015

FC Barcelona wygrała z Sevillą FC w pojedynku o Superpuchar Europy UEFA, pokonując ją 5:4.

W meczu, który odbył się 11 sierpnia 2015 roku na Stadionie Borysa Paiczadze w Tbilisi, padło dziewięć goli. Zwycięska dla Barcelony okazała się dogrywka.

Dwa gole dla FC Barcelony zdobył Lionel Messi, a po jednym trafieniu zaliczyli Rafinha, Luis Suárez oraz, decydującą bramkę w dogrywce, Pedro Rodríguez. Dla Sevilli FC gole zdobywali Éver Banega, José Antonio Reyes, z rzutu karnego Kévin Gameiro i Jewhen Konoplanka."
train,"2007-10-25: Pedofil zatrzymany w Raszynie

47-letni mężczyzna przy pomocy Gadu-Gadu poznał uczennicę szkoły podstawowej z Tuchowa koło Tarnowa, a następnie uprowadził ją do Raszyna pod Warszawą.

Kiedy wczesnym poniedziałkowym popołudniem Karolina nie wróciła do domu, rodzice zawiadomili policję, która namierzyła mężczyznę.

""Mimo że nie był wcześniej notowany, to udało nam się szybko go namierzyć. Zdobyliśmy billingi ostatnich rozmów przez telefon komórkowy dziewczynki. Wśród nich był numer porywacza. Już w nocy z poniedziałku na wtorek policjanci z Raszyna wiedzieli, w którym dokładnie miejscu znajduje się mężczyzna"" - mówił aspirant sztabowy Andrzej Sus z tarnowskiej policji, która nadal ustala przebieg wydarzeń.

Mężczyzna przyjechał do Tuchowa samochodem. Podczas spotkania na rynku przemocą wciągnął dziewczynkę do samochodu i zabrał jej telefon. Następnie pojechali do jej domu (w tym czasie rodzice byli w pracy), gdzie krakowianin wykasował z komputera dziewczynki całą korespondencję, jaką z nią prowadził przez ostatnie trzy tygodnie. Potem wywiózł ją do domu pod Warszawę - opisuje Gazeta Wyborcza.

""Ten przypadek pokazuje, jak bardzo zaniedbujemy edukację dzieci, które nie zdając sobie sprawę z zagrożenia, wpadają w poważne tarapaty"" - mówił Mariusz Sokołowski, rzecznik Komendy Głównej Policji.

Według informacji ""Gazety"" mężczyzna był przesłuchiwany w tarnowskiej prokuraturze. Zostanie mu przedstawionych co najmniej kilka zarzutów: porwanie, zgwałcenia oraz uszkodzenia ciała."
train,"Łódź: Święto Niepodległości po raz trzeci na wesoło i na rowerach - zapowiedź

Po raz trzeci łódzcy rowerzyści przejadą ulicami Łodzi z okazji odzyskania przez Polskę Niepodległości.

Od 2010 roku w dniu 11 listopada łódzka Fundacja Normalne Miasto Fenomen zaprasza rowerzystów do wspólnego, radosnego świętowania odzyskania Niepodległości. Trasy przejazdów są tak konstruowane, aby przybliżyć łodzianom miejsca związane z odzyskaniem niepodległości - plac Wolności, grób nieznanego żołnierza, dom w którym mieszkał Józef Piłsudski, pomnika marszałka i inne.

Elementem wyróżniającym te przejazdy jest radość z wolności. Uczestnicy nie składają wieńców pod tablicami pamiątkowymi, tylko z pieśnią na ustach cieszą się z wolności. Podczas całego przejazdu można posłuchać piosenek związanych z wolnością oraz różne wykonania hymnu państwowego - np. przez Kazika Staszewskiego.
W pierwszym przejeździe w 2010 roku wzięło udział 126 osób, rok później już 350.

W tym roku przejazd niepodległościowy odbędzie się z przewodnikiem, w ramach czterech wycieczek organizowanych po Łodzi. Start przejazdu z pasażu Schillera o godzinie 11.00 - w dniu 11 listopada 2012. Jak podkreślają organizatorzy - obowiązują stroje biało-czerwone."
train,"Odkryto nową supergromadę

Astronomowie odkryli nową supergromadę, w której jak się okazuje mieszkamy — informuje serwis Nature. Do tej pory sądzono, że Droga Mleczna wraz z Układem Słonecznym należy do Supergromady w Pannie czyli Supergromady Lokalnej.

Zespół astronomów pod kierunkiem Brenta Tully'ego z Uniwersytetu Hawajskiego dokonał fundamentalnego odkrycia naukowego.

Droga Mleczna nie jest samotna. W odległości kilkuset tysięcy lat świetlnych okrąża ją gromadka kilkunastu małych galaktyk, m.in. Wielki i Mały Obłok Magellana. W odległości 2 mln lat świetlnych znajduje się Galaktyka Andromedy (najdalszy obiekt widoczny gołym okiem z Ziemi), a 3 mln lat świetlnych dzielą nas od Galaktyki Trójkąta. Droga Mleczna, Obłoki Magellana, Andromeda i Trójkąt wraz z gromadą kilkudziesięciu otaczających je lilipucich mgławic tworzą gromadę galaktyk, zwaną Grupą Lokalną, a ta z kolei należy do jeszcze większej
struktury zwanej Supergromady Lokalnej.

Do tej pory uważano gromady galaktyk za największe skupiska materii we Wszechświecie. Gromady galaktyk mają rozmiary od jednego do dziesięciu milionów lat świetlnych i masy rzędu 10 do 10  mas Słońca.

Zespół naukowców dokonał precyzyjnych pomiarów prędkości radialnych najbliższych nam galaktyk, wykorzystując największy tego typu radioteleskop Green Bank. Uczeni skupili się na 8000 galaktyk, których pomiary zostały pomniejszone o średnie tempo ekspansji Wszechświata. Uzyskany w ten sposób rozkład prędkości pozwolił uczonym na określenie granic obszaru, w którym galaktyki wywierają na siebie istotny wpływ. Astronomowie, którzy dokonali najnowszych pomiarów nadali supergromadzie nazwę Laniakea, co po hawajsku znaczy ""„bezkresne niebo”""."
train,"2006-08-01: Giertych rozszerza amnestię dla maturzystów

Jak doniosła Informacyjna Agencja Radiowa, minister edukacji Roman Giertych planuje objąć amnestią również zeszłorocznych maturzystów. Chodzi o to, by uniknąć pretensji ze strony zeszłorocznych maturzystów, a co za tym idzie zarzutów o zmianę zasad w trakcie egzaminu. Giertych potwierdza, że rozszerzenie amnestii jest konieczne. ""Jeżeli chce się zmienić na przyszłość sytuację maturzystów, trzeba zmienić przeszłość tych, którzy uczestniczyli w maturze w tym roku i w zeszłym. Taka jest konieczność"" - mówi minister.

Amnestią byłyby objęte osoby, które nie zdały egzaminu, ale mają co najmniej 30 proc. punktów z pozostałych przedmiotów. W tym roku takich osób było 50 tysięcy, w zeszłym roku co najwyżej kilka tysięcy, choć nie ma jeszcze precyzyjnych wyliczeń. Jedna piąta zeszłorocznych maturzystów, którzy oblali egzamin przystąpiło w tym roku do poprawki w styczniu lub w maju. Części z nich po poprawce udało się już dostać na studia. Przeciwni pomysłowi ministra są rektorzy szkół wyższych, którzy zapowiadają, że jeżeli amnestia wejdzie w życie będą zabiegać o przywrócenie egzaminów wstępnych na studia."
train,"2006-06-12: Parada Równości przeszła przez Warszawę

W sobotę 10 czerwca ulicami Warszawy przeszła kilkutysięczna Parada Równości. Organizowany przez Fundację Równości marsz miał na celu nawoływanie do poszanowania praw mniejszości seksualnych. Według różnych szacunków Parada zgromadziła od dwóch do trzech tysięcy osób. Wzięło w niej udział także kilkoro uczestników z zagranicy m.in. przedstawiciele niemieckich Zielonych, w tym szefowa partii Claudia Roth.

Wcześniej ulicami stolicy przemaszerował Marsz Pokoju organizowany przez Ogólnopolski Ruchu Sprzeciwu Społecznego, którego celem było zwrócenie uwagi na zagrożenia związane z homoseksualizmem. Uczestnicy, w liczbie 70, wykrzykiwali hasło ""Dziś homoseksualizm - jutro pedofilia!"". Demonstracja przebiegła pokojowo.

Paradę Równości próbowała zakłócić grupa kilkudziesięciu osób, głównie skinheadów i członków Narodowego Odrodzenia Polski. Rzucali jajkami i kamieniami w stronę uczestników marszu. Policja zatrzymała 14 osób, z czego trzy zostały aresztowane pod zarzutem napaści na policjantów.

Zagraniczne media o paradzie.

W sobotę niemiecki dziennik Süddeutsche Zeitung napisał, że Parada Równości i apel ministra Giertycha do Młodzieży Wszechpolskiej o nieorganizowanie kontrparady jest porażką ""polskiego stróża moralności"".

Według korespondenta gazety, z Polski nadeszły dwie dobre wiadomości. Pierwsza to pozwolenie na Paradę Równości, a druga to apel wicepremiera do Młodzieży Wszechpolskiej o nieorganizowanie kontrparady Tradycji i Kultury. - Najwidoczniej pod wrażeniem wielkiego zainteresowania zagranicznej prasy, polskie kierownictwo skupione wokół braci Kaczyńskich dało hasło, by za wszelką cenę unikać konfrontacji - można przeczytać w komentarzu.

Według gazety, Polska wyciągnęła wnioski z ubiegłorocznego zakazu parady, który przedstawił ją w niekorzystnym świetle. SZ uważa, że na Giertycha wywarto presję, aby uciszył swoją ""karną i bitną drużynę"". Żeby zachować twarz Giertych zażądał też zakazu dla parady Równości. - Bracia Kaczyńscy udowodnili, że biorą pod uwagę reakcje zagranicy. Lub, mówiąc inaczej, że można z zewnątrz wpływać na Warszawę (na władze w Polsce) - stwierdza w konkluzji ""Sueddeutsche Zeitung"".

Oburzenie wypowiedzią poseł Senyszyn.

LPR zwróciła się do Komisji Etyki Poselskiej o ukaranie Joanny Senyszyn za ""parodiowanie słów Jana Pawła II"" – powiedział Krzysztof Bosak, prezes Młodzieży Wszechpolskiej i poseł LPR. Posłanka SLD odpiera ataki.

Podczas wystąpienia w czasie Parady Równości Joanna Senyszyn sparafrazowała słowa papieża – ""Niech ta parada zmieni oblicze ziemi, tej ziemi"". Według LPR słowa te są szyderstwem ze słów Jana Pawła II, które wypowiedział w homilii z 1979 r. Według posłów LPR posłanka SLD obraziła uczucia religijne katolików.

W odpowiedzi Senyszyn stwierdziła, że atak na jej osobę ma na celu odwrócenie uwagi od złych rządów premiera Marcinkiewicza. W specjalnym oświadczeniu posłanka stwierdziła, że użyła tych słów w dobrej wierze. ""Nawiązanie do słów Jana Pawła II nie było parodią, było świadomym odwołaniem do rzuconej wówczas idei zmiany Polski na lepsze. Tu nie chodzi o słowa. Uniwersalne przesłanie Jana Pawła II było cytowane wielokrotnie. Chodzi o kontekst Parady Równości"" – stwierdziła posłanka."
train,"2006-04-27: Paweł Piskorski wykluczony z PO

Paweł Piskorski został wykluczony z Platformy Obywatelskiej. O losie eurodeputowanego jednomyślnie zadecydował zarząd partii.

Kilka dni temu ""Dziennik"" napisał, że Piskorski, wraz z żoną, kupił w 2005 r. 320 ha po byłych PGR-ach na Pomorzu Zachodnim. Kosztowało to 1,25 mln zł. Małżeństwo - napisała gazeta - sadzi tam teraz las i czeka na dopłaty z Unii Europejskiej. ""Dziennik"" postawił pytanie, skąd Piskorski wziął pieniądze, bo - według gazety - z oświadczenia majątkowego, które złożył w Kancelarii Sejmu w 2005 r., nie wynika, że mógł sobie na taką inwestycję pozwolić.

Szef PO Donald Tusk podkreślił, że powodem wykluczenia są kolejne kontrowersje wokół biznesowej działalności Piskorskiego, które narażają partię na utratę zaufania społecznego.

Tusk dodał, że nie ma możliwości odwołania się od decyzji wykluczającej eurodeputowanego z partii.

Przewodniczący Platformy powiedział, że wokół działalności biznesowej Piskorskiego regularnie pojawiają się wątpliwości i to zadecydowało o wykluczeniu go z partii. Zwrócił uwagę, że mamy do czynienia z permanentnym kryzysem zaufania publicznego do osoby eurodeputowanego.

Tusk podkreślił, że nie oznacza to, iż partia uznaje Pawła Piskorskiego za winnego stawianym mu w prasie zarzutom.

Przewodniczący Platformy zapowiedział, że w najbliższych dniach zostaną podjęte także daleko idące konsekwencje w stosunku do warszawskich struktur PO."
train,"Zmarł Michał Sumiński, gospodarz ""Zwierzyńca""

Dzisiaj zmarł Michał Sumiński, polski dziennikarz a także leśnik i zoolog.

Urodził się 13 grudnia 1915 w Warszawie - z wykształcenia zoolog. Był gospodarzem programu telewizyjnego ""Zwierzyniec"" w latach 70. i 80 XX wieku na kanale TVP1. Autor pięciu książek żeglarskich i jednej o zwierzętach.

Był członkiem ZBoWiD, honorowym obywatelem Warszawy, związany z Elblągiem odznaczony Orderem uśmiechu, więźniem KL Auschwitz, KL Mauthausen-Gusen i Pawiaka"
train,"2006-10-09: Zmarł Marek Grechuta

Dziś w Krakowie, w wieku 61 lat, zmarł polski piosenkarz Marek Grechuta. O śmierci artysty poinformował Jan Kanty Pawluśkiewicz, wieloletni przyjaciel, współzałożyciel kabaretu Anawa. Przyczyny śmierci nie zostały podane."
train,"2009-11-11: Paryż: warsztaty „Multimedia Usability Project”

W dniach 6-9 listopada 2009 odbyły się w Paryżu warsztaty Multimedia Usability Project Fundacji Wikimedia. Celem warsztatów było wspólne zastanowienie się i rozpoczęcie prac nad poprawą obsługi multimediów w projektach Wikimedia, zarówno od strony edytorów jak i od strony czytelników tych projektów, a pośrednio także dokonanie odpowiednich zmian w kolejnej edycji oprogramowania MediaWiki.

O Multimedia Usability Project.

""Multimedia Usability Project"" jest częścią ""Wikipedia Usability Project"" - projektu finansowanego przez Fundację Forda i Fundację Wikimedia. W jego ramach grupa etatowych programistów i specjalistów od projektowania stron WWW bada a następnie zmienia te funkcje i elementy interfejsu projektów Wikimedia, które sprawiają szczególną trudność początkującym edytorom tych projektów a także ich czytelnikom. Ze względu na to, że obecnie większość plików z multimediami jest przechowywana we wspólnym repozytorium Wikimedia Commons siłą rzeczy to właśnie ten projekt jest głównym celem działań Multimedia Usability Project, ale wprowadzone zmiany mogą również bezpośrednio dotyczyć Wikipedii i innych projektów Wikimedia. W zasięgu celów ""Multimedia Usability Project"" są takie sprawy jak uproszczenie formularzy, które wypełnia się przy ładowaniu zdjęć i grafiki, stworzenie specjalnych narzędzi do łatwego, masowego dodawania plików, uproszczenie sposobu dodawania opisów plików, zmiana sposobu prezentacji załadowanych plików, zmiana organizacji zarządzania i porządkowania plików, wprowadzenie efektywniejszych mechanizmów wyszukiwania, kwestie związane z internacjonalizacją Wikimedia Commons, uproszczenie i ergonomizacja systemu pomocy w Wikimedia Commons.

Przebieg warsztatów.

Warsztaty zostały zorganizowane i sfinansowane z środków Wikimedia France, zebranych w ramach zbiórki świątecznej 2008/2009, z których połowę to stowarzyszenie miało obowiązek przekazać na potrzeby społeczności międzynarodowej. Obrady toczyły się w trzech salach Hotelu Mercure, w którym uczestnicy byli również zakwaterowani.

Warsztaty miały charakter zamknięty - uczestnicy byli indywidualnie zapraszani przez organizatorów. Większość uczestników stanowili zatrudnieni przy projekcie informatycy i graficy, ale zaproszono też kilkanaście osób, które miały doświadczenie z masowym ładowaniem plików pochodzących od muzeów, archiwów oraz zorganizowanych grup fotografów i grafików. Z Polski została zaproszona dwuosobowa reprezentacja Wikiekspedycji - wyprawy na Podlasie zorganizowanej przez Stowarzyszenie Wikimedia Polska. Łącznie w warsztatach wzięły udział 32 osoby.

Jakkolwiek już na kilka tygodni przed warsztatami rozpoczęły się dyskusje nad jego programem, ostatecznie zdecydowano aby powstawał on spontanicznie w trakcie samych obrad. Obrady składały się z dwóch lub trzech sesji wspólnych, oraz dwóch-trzech sesji grupowych dziennie, z przerwą na lunch.

Piątek 6 listopada.

Obrady rozpoczęły się od nakreślenia przez Guillaume Paumiera - szefa ""Multimedia Usability Project"" - celów i struktury tego projektu. Następnie odbyło się przedstawienie uczestników i burza mózgów, której celem było zebranie wszystkich problemów, które uczestnicy chcieli podjąć w trakcie obrad. Problemy te zostały podzielone na grupy robocze, po czym na zasadzie dowolności uczestnicy mogli przyłączać się do wybranej przez siebie grupy. Starano się tak zorganizować grupy, aby miały charakter mieszany - to znaczy aby ich uczestnikami byli zarówno programiści jak i osoby mające doświadczenia organizatorskie, co jednak udało się tylko częściowo. Grupy liczyły średnio po 7-10 uczestników.

W pierwszej kolejności powstały następujące grupy:

Piszący te słowa uczestniczył w grupie ""Education_and_Outreach"" prowadzonej przez pracownika Fundacji Frank Schulenburga. W ramach dyskusji ustaliliśmy, że podstawowe problemy z Wikimedia Commons - oprócz złożoności uploadu i słabej wyszukiwarki to słaba widoczność istnienia projektu z poziomu Wikipedii na skutek mechanizmu stron z opisami zdjęć, na których informacja o Commons jest podana w niewyraźny i mało zrozumiały sposób. Ponadto zniechęcający do udziału w projekcie jest brak wciągających dyskusji i wspólnych akcji na wzór tych, które się odbywają w Wikipedii. Ponadto zniechęca fakt, że pierwszy kontakt z administracją tego projektu ma prawie zawsze negatywny charakter - zwykle pierwszym komunikatem, które otrzymuje początkujący użytkownik jest bowiem ostrzeżenie o naruszeniu praw autorskich i wiążąca się z tym groźbą skasowania pliku. W drugiej części spotkania omówiono kształt i zawartość materiałów edukacyjnych skierowanych do różnych grup potencjalnych edytorów Commons.

Równolegle śledziłem też prace zespołu ""Upload"" dzięki zaproszeniu przez ten zespół do google wave'a utworzonego przez jego członków. Ten wave stał się następnie ogólnym forum do dyskusji dla wszystkich uczestników warsztatu, aż do zakończenia obrad. Wnioski zespołu upload były w dużym stopniu zgodne z naszymi - stwierdzono nadmierną złożoność formularzy do ładowania plików, niepotrzebne zmuszanie użytkowników do powtarzania informacji, które można pobrać automatycznie z nagłówka pliku (EXIF), wprawianie użytkowników w konfuzję przy wyborze licencji dla ładowanych plików i karanie ich agresywnymi wpisami do dyskusji za każdy, nawet bezwiednie popełniony błąd.

W piątek odbyła się też sesja z prezentacjami różnego rodzaju narzędzi do obsługi multimediów w projektach Wikimedia, tzw. sesja ""Demos"" M.in. były zaprezentowane dwa nowe narzędzia do wyszukiwania plików i sprawdzania w jakich projektach są wykorzystywane, narzędzia do obróbki multimediów on-line, narzędzia do masowej rekategoryzacji i masowego uploadu i wiele innych.

Wieczorem odbyło się ""Cocktail Party"" w hotelu, w którym uczestniczyło też sporo miejscowych edytorów projektów Wikimedia. Ok. 22 rozpoczęło się nieformalne spotkanie Wikimedian z Paryża i okolic, a nie mówiący po francusku uczestnicy warsztatów ponownie zostali puszczeni samopas w miasto lub prowadzili kuluarowe rozmowy w holu hotelowym.

Sobota 7 listopada.

Sobota zaczęła się od podsumowania poprzedniego dnia, ustalenia tematów, które należy dalej ciągnąć i ważnych tematów, których nie podjęto poprzedniego dnia. W sumie, po kolejnej burzy mózgów powstały następujące zespoły:

Piszący te słowa najpierw uczestniczył w spotkaniu ""User Experience"", w którym wspólnie z Frankiem Schulenbergiem, Erickiem Mullerem i Hayem Kranenem opracował nowy wygląd strony głównej Commons i podstawowej strony z opisem zdjęć. Przyjęło to formę ""mazanki na papierze"", którą na koniec sfotografowałem  i .

Następnie uczestniczyłem w spotkaniu grupy ""Staging Area"", gdzie opisałem nasze doświadczenia z Wikiekspedycji i konieczność posiadania narzędzia off-line do gromadzenia metadanych w terenie, w którym nie ma dostępu do internetu, które następnie dałoby się masowo ładować razem ze zdjęciami do ""Staging Area"" lub od razu do Commons. Obecni stwierdzili, że do tego wystarczyłaby dowolna aplikacja do zarządzania zdjęciami (w rodzaju chociażby Picassy), dla której należałoby tylko napisać niewielki skrypt ładujący automatycznie zdjęcia i dane do ""Staging Area"", gdzie następnie już w trybie wiki przygotowywało by się je do wysyłki na Commons. Tego rodzaju skrypt i tak prawdopodobnie zostanie napisany dla współpracy z archiwami i muzeami, które często mają swoje metadane i zdjęcia uporządkowane za pomocą różnych aplikacji do zarządzania zdjęciami.

Na koniec wylądowałem w dość licznej grupie ""GLAM Lifecycle"", w której opisałem nasze doświadczenia z muzeami i wymianą korespondencji z Ministerstwem Kultury i w której następnie luźno dyskutowano nad kwestiami prawno-organizacyjnymi współpracy z instytucjami.

W sobotę miało mieć miejsce nieformalne spotkanie z lokalnymi edytorami projektów Wikimedia. W praktyce sprowadziło się to do tego, że uczestnicy warsztatów i paru zaprzyjaźnionych lokalnych wikipedian, łącznie z jednym polsko-francuskim Wikipedystą (Patermem) wsiedli w metro i ruszyli na poszukiwanie jakiegoś lokalu, który byłby zdolny przyjąć 30-kilku osobową grupę. Okazało się to raczej niewykonalne - ostatecznie najliczniejsza chyba grupa ok 15 osób wylądowała w marokańskiej restauracji, która jak się okazało służyła wyjątkowo powolnym, acz dość sympatycznym serwisem.

Niedziela 8 listopada.

Niedziela była dniem ""dogrywkowym"". Przed lunchem potworzyły się zupełnie już nieformalne grupki osób, które pracowały nad konkretnymi rozwiązaniami lub szlifowały dokumentację wyników prac z dwóch poprzednich dni. Pierwszym namacalnym efektem pracy było uruchomienie już w trakcie spotkania nowej funkcji w Wikimedia Commons polegającej na wyświetlaniu w opisie zdjęcia listy wszystkich jego użyć we wszystkich projektach Wikimedia, co wcześniej było możliwe za pomocą osobnego narzędzia działającego na serwerze Wikimedia Tools. Na godzinę przed lunchem rozpoczęła się ostatnia sesja plenarna, która polegała na wspólnym sporządzeniu ostatecznego podsumowania prac (patrz: ) a następnie każdy z uczestników mógł wygłosić swój własny komentarz punktujący te wyniki prac, które wydały mu się najważniejsze.

Po lunchu - ze względu na godzinę odlotu z Paryża musieliśmy opuścić spotkanie. Po lunchu i nawet jeszcze w poniedziałek ci uczestnicy, którzy jeszcze pozostali na miejscu pracowali nadal nad wcześniej ustalonymi rozwiązaniami.

Podsumowanie.

Jakkolwiek spotkanie nie przyniosło od razu zbyt wielu konkretów, w jego ramach udało się zdiagnozować główne bolączki obsługi multimediów w projektach Wikimedia i słabości Wikimedia Commons oraz uzgodnić kierunki w jakich będą podążały dalsze prace ""Multimedia Usability Project"". 

Do kierunków tych zaliczono:"
train,"2006-11-12: Łamanie ciszy wyborczej podczas wyborów samorządowych 2006

Wykryto kilka przypadków łamania ciszy wyborczej podczas trwających wyborów samorządowych.

10 zł za głos na wójta.

W Bartoszycach (woj. Warmińsko-Mazurskie) policja bada dwa przypadki łamania ciszy wyborczej, gdzie w zamian za poparcie jednego z kandydatów na wójta płacono 10 zł. Rzecznik policji z Bartoszyc Henryk Sołodki podał, że ""informacje, jakie przekazano (policji) wskazywały na dowożenie ludzi oraz płacenie po 10 zł za głos"". Policja przesłuchuje świadków z miejscowości Kinkajmy oraz Wojciechy.

Pijany mieszkaniec Kalinowa agitował przed lokalem wyborczym.

W Kalinowej (woj. Łódzkie) przed lokalem wyborczym policja zatrzymała pijanego mężczyznę, który jak poinformowała łódzka policja: ""namawiał mieszkańców przed lokalem wyborczym do głosowania na jednego z kandydatów na burmistrza"". 56-letni mężczyzna miał w wydychanym powietrzu ponad 2,5 promila alkoholu. Mieszkańcowi Kalinowej za złamanie ciszy wyborczej grozi 5000 zł grzywny."
train,"2008-11-05: Barack Obama 44. prezydentem USA

Z częściowych wyników wyborów prezydenckich ogłoszonych przez CNN wynika, że 44. prezydentem USA zostanie reprezentujący Partię Demokratyczną Barack Obama.

Około godz. 5:00 rano czasu polskiego, niedługo po tym jak zamknięto lokale wyborcze w Kalifornii, potwierdziły się scenariusze większości komentatorów – 47-letni czarnoskóry senator z Chicago zdobył minimum 270 głosów elektorskich potrzebnych do zwycięstwa. Według nieoficjalnych danych przekazywanych przez amerykańskie media, Obama dysponuje 364 głosami elektorskimi, a McCain – 174. Według nieoficjalnych i niepełnych jeszcze wyników, Obama zdobył ok. 53-54% głosów bezpośrednich.
Prezydent-elekt wygrał we wszystkich stanach tradycyjnie do tej pory głosujących na kandydatów z Partii Demokratycznej – głównie na północno-wschodnim oraz zachodnim wybrzeżu kraju. Poza tym zdobył przewagę w większości tzw. """"swing states"""" – kluczowych stanów, w których żaden z kandydatów nie osiągał przewagi w sondażach. Najważniejszymi z nich były: Floryda (27 głosów elektorskich) oraz Ohio (20 głosów elektorskich).

Niedługo po ogłoszeniu wstępnych wyników przez amerykańskie media Barack Obama pojawił się na wiecu w Grant Parku w Chicago. Zmiana przyszła do Ameryki – mówił do kilkusettysięcznej grupy swych zwolenników. Podziękował wyborcom i stwierdził, że jego wygrana w wyborach prezydenckich jest ich zwycięstwem.

Ze swymi zwolennikami spotkał się także przegrany kandydat Republikanów – John McCain. ""To koniec długiej podróży. Przed chwilą pogratulowałem Barackowi Obamie zwycięstwa w wyborach w kraju, który obaj kochamy."" – stwierdził McCain. Krótko przed publicznym wystąpieniem zadzwonił on do Obamy z gratulacjami. Słowom przemówienia przegranego chwilami towarzyszyło buczenie oraz gwizdy jego zwolenników. McCain uspokajał – ""To normalne, że czujecie się zawiedzeni, ale jutro musimy pójść dalej. Przegrana jest moja, ale nie wasza.""

Obama zostanie pierwszym czarnoskórym prezydentem Stanów Zjednoczonych w historii.

Rozkład wstępnych wyników."
train,"2005-07-01: Pierwszy lipcowy sondaż - remis PiS i PO

Najnowszy sondaż Polskiej Grupy Badawczej przynosi remis dwóch konkurujących ze soba o pierwsze miejsce ugrupowań - tak Platforma Obywatelska, jak i Prawo i Sprawiedliwość mogłyby liczyć, gdyby wybory odbyły się obecnie, na poparcie 23% głosujących - obie partie zyskują, Platforma 4%, a PiS 1%. Dość stabilny elektorat ma tak Liga Polskich Rodzin, mająca poparcie 15% Polaków (+1%), a także Samoobrona - 12% (-2% i to pomimo zawarcia porozumienia, na mocy którego z list tej partii startować będą politycy Krajowej Partii Emerytów i Rencistów, a także działacze związkowi ze Śląska).

Wśród partii z jednocyfrowym poparciem prowadzi Socjaldemokracja Polska, która na swych listach ma także polityków Unii Pracy i Zielonych 2004 - 9% (-1%), na dalszych pozycjach są zaś Sojusz Lewicy Demokratycznej - 6% (+1%), Polskie Stronnictwo Ludowe - także 6% (+2%). Poniżej progu 5% znalazły się partia Centrum - 3%, demokraci.pl - 2%, Unia Polityki Realnej - 1%, Unia Lewicy i Ruch Patriotyczny – ex aequo 0%. U wszystkich tych partii poparcie nie uległo zmianie."
train,"Giełda Papierów Wartościowych w Warszawie ma 20 lat

Swoje 20 urodziny obchodzi Warszawska Giełda Papierów Wartościowych. 20 lat temu, 16 kwietnia 1991 w budynku byłego KC PZPR odbyło się pierwsza sesja giełdowa z udziałem 7 domów maklerskich, na której notowano akcji pięciu spółek akcyjnych: Tonsilu, Próchnika, Krosna, Kabli i Exbudu. Pierwsze zlecenie złożył klient CDM - Centralnego Domu Maklerskiego Pekao SA. Pierwsza sesja trwała dwie godziny, sprzedano 10 akcji Exbudu, 160 Próchnika, 90 Kabli, 50 Tonsilu i 40 Krosna, o łącznej wartości (obrót giełdowy) ok. 24 mln ówczesnych złotych, czyli około 2,5 tys. dolarów. Wpłynęło wówczas 112 zleceń kupna i sprzedaży. Sesje giełdowe odbywały się jeden raz w tygodniu. Jeszcze w roku 1991 zadebiutowały również 4 inne spółki: Swarzędz, Wedel, Wólczanka i Żywiec. Dziś notowanych jest 405 spółek giełdowych. Ukoronowaniem budowy rynku kapitałowego w Polsce była częściowa prywatyzacja GPW i jej listopadowy debiut, który odbył się 9 listopada 2010 r.

Dzisiaj w gmachu Giełdy Papierów Wartościowych w Warszawie na ulicy Książęcej 4 odbywa się uroczystość związana z jubileuszem 20-lecia warszawskiej GPW. Giełda z tej okazji organizuje dzień otwarty dla każdego, kto chce poznać polski rynek kapitałowy."
train,"2007-08-29: Marcinkiewicz: wiem, że kazano mnie inwigilować

„Nigdy nie wykluczałem i nie będę wykluczał, że byłem podsłuchiwany” - powiedział były premier Kazimierz Marcinkiewicz we wtorkowych „Faktach” TVN. Marcinkiewicz przyznaje, że już w grudniu 2005 roku, gdy był premierem, osoba związana z PiS prosiła służby o zbieranie informacji na jego temat. „Wiem o tym z trzech niezależnych źródeł” - dodał w rozmowie z ""Dziennikiem"".

Według gazety, ówczesny premier był informowany o zajściu przez funkcjonariusza służb specjalnych. Potwierdzić tę informację miał także pewien polityk.

„Żyjemy w państwie Orwella i warto mieć tego świadomość. Gdy byłem premierem, spodziewałem się tego, że także wobec swojego szefa służby mogą pełnić taką rolę i taką funkcję” - dodał.
Na pytanie „Dziennika” o „ważną osobę związaną z PiS”, która miała prosić szefa ABW Witolda Marczuka o inwigilację Marcinkiewicza pod koniec 2005 roku były premier mówi: „Sporo panowie wiecie. Nie mogę zaprzeczyć tej informacji”.

Według informacji „Dziennika” wspomniana osoba z kręgu PiS, nie pełniła żadnych funkcji państwowych. Były premier nie chciał jednak ujawnić, kto to był. „Odmawiam odpowiedzi. Panowie, zostawcie tę sprawę” - prosił dziennikarzy.

Marcinkiewicz podkreśla, że z dostępnych mu informacji wynika, ze służby nie zgodziły się na działania przeciw niemu. Odmówić miał sam Marczuk. Niedługo potem wiadomość miała dotrzeć do otoczenia premiera Marcinkiewicza.

„Nie rozumiem, po co ta zawierucha. Od 10 lat żyjemy w świecie Orwellowskiego ""Roku 1984"". Mnie ten świat nie przeraża, a nawet nie męczy. Nie mam nic do ukrycia. Jak ktoś lubi podsłuchiwać, niech wobec mnie robi to do woli” - powiedział Marcinkiewicz.

„Opisywanie dzisiaj sytuacji w Polsce, jako państwa orwellowskiego jest tak samo wiarygodne jak to, że Marcinkiewicz miał cechy Kim-Ir-Sena i realizował ideologię dżucze” – komentuje sekretarz generalny PiS Joachim Brudziński w Magazynie TVN24 wypowiedź byłego premiera o możliwych podsłuchach. ABW w ogóle nie komentuje tych informacji. „Nie odnoszę tej wypowiedzi Kazimierza Marcinkiewicza do obecnej sytuacji. Inaczej musiałbym stwierdzić, że tych piw wypitych w londyńskim pubie było zbyt wiele” - powiedział Brudziński.

Rzecznik rządu Jan Dziedziczak zaprzecza rewelacjom byłego premiera i nazywa je plotkami „To całkowita nieprawda, powiedział mi to sam premier. Marcinkiewicz nie był, nie jest i nie będzie podsłuchiwany, żadne postępowanie nie było wszczęte” - zaznaczył Dziedziczak."
train,"2008-09-19: Bruksela: Mohamed - imię najczęściej nadawane chłopcom

Belgijski resort gospodarki przedstawił dane, z których wynika, że najczęściej nadawanym imieniem chłopcom urodzonym w Brukseli jest Mohamed. Tłumaczy się to dużą ilością arabskich imigrantów.

Natomiast wg danych krajowych dotyczących ubiegłego roku najpopularniejszymi imionami były:

Wśród unikalnych imion dominowały:

Popularne są również takie imiona jak: Mel-Gibson, Spencer-Cash, Jean-Public, Sherilyn-Morisette. Natomiast najdłuższym zeszłorocznym imieniem było Mouhamadousaikou, nadane chłopcu, a najbardziej patriotycznym Belgiana, nadane dziewczynce."
train,"W Łódzkim Domu Kultury 16 października 2018 podczas III Gali wręczono Nagrody Sejmiku Województwa Łódzkiego w dziedzinie kultury za 2018 r.

Podczas III Gali wręczono 42 laureatom Nagrody Sejmiku Województwa Łódzkiego w dziedzinie kultury za 2018 r. Najwięcej nagród przyznano zespołom folklorystycznym i one prezentowały się po uroczystości rozdania nagród, ale trójka laureatów także podczas wręczania nagród. Na uroczystości rozdania nagród dominowały na sali tradycyjne stroje ludowe licznych zespołów folklorystycznych z wielu miejscowości województwa łódzkiego, choć najczęściej były to stroje łowickie.

Wniosków złożono 79 a Kapituła nominowała do 42 zespoły oraz osoby fizyczne i tyle nagród wręczył na uroczystości Przewodniczący Sejmiku Województwa Łódzkiego Marek Mazur wraz z wicemarszałkami województwa Arturem Bagieńskim i Jolantą Ziębą-Gzik.
Pełna lista nagród znalazła się w Uchwale Sejmiku nr LVI/692/18 z dnia 25 września 2018 r. opublikowanej w internecie www.bip.lodzkie – Uchwały V Kadencji Sejmiku (https://bip.lodzkie.pl/files/684/Uchwała_692.pdf)
A oto niektórzy z laureatów:
Zespół Pieśni i Tańca „Blichowiacy”, Zespół Pieśni i Tańca „Lubochnianie”, Zespół „Ludowa Biesiada” z Czarnocina, Zespół Śpiewaczy „Biała”, Kapela Ludowa „Lututowianie”, Zespół Pieśni i Tańca „Dobroń”, Zespół Pieśni i Tańca „Ciebłowianie”, Zespół Wokalny Seniorów „Wrzos”, Zespół Pieśni i Tańca „Zduńskowolanie”, Orkiestra Ochotniczej Straży Pożarnej Szczerców, Ludowy, Chór Dziecięcy Miasta Łodzi, Zespół „Z Okolic Młyna”, Dziecięcy Zespół Wokalno-Taneczny „Kuniczanka”, Kapela Ludowa „Tkacze”, Zespół Śpiewaczo Obrzędowy „Kliczkowianki” 2 Koła Gospodyń Wiejskich, jedna Biblioteka Gminna (w Głuchowie) i 12 osób – działaczy kultury, w tym Bohdan Kieszkowski ze Zgierza, opowiadający o świetle na licznych spotkaniach z mieszkańcami województwa łódzkiego.

Każdy z nagrodzonych otrzymywał dużych rozmiarów czek a na dużym ekranie nad nim wyświetlana była czytelna informacja o zasługach laureata i zdjęcie całego zespołu lub pojedynczej osoby. Każdy laureat miał prawo opowiedzieć do mikrofonu o sobie, o swoich sukcesach i planach.

Koncert laureatów zdominował Chór Dziecięcy Miasta Łodzi, który zaczął występy i wykonał kilkanaście utworów. Potem występowały zespoły ludowe śpiewacze i taneczne.

Fotorelacja."
train,"2006-07-17: Indonezja: Trzęsienie ziemi o sile 7,2 stopni w skali Richtera

Podwodne trzęsienie ziemi o sile 7,2 w skali Richtera nawiedziło Indonezję.

Wstrząsy wtórne o sile 6,1 w skali Richtera w południowej części Jawy wywołały tsunami. Budynki znajdujące się przy plaży zostały doszczętnie zniszczone. 668 osób nie żyje.

Urzędnicy w mieście położonym najbliżej epicentrum trzęsienia, Ciamis, poinformowali, że trzęsienie uderzyło o 8:19 czasu Greenwich (9:19 czasu polskiego). Epicentrum trzęsienia znajdowało się 30 kilometrów pod dnem oceanu, około 240 km na południowy zachód od Jawy.

Wyspy Kokosowe i Wyspa Bożego Narodzenia ogłosiły alarm przed ewentualnym tsunami."
train,"2006-06-21: Trzeci prawnik Saddama Hussajna zabity

Khamis al-Obeidi, obrońca Saddama Hussajna w jego procesie został porwany, a następnie znaleziony martwym w okolicach Bagdadu - powiedział amerykański minister spraw wewnętrznych.

Jest trzecim obrońcą Hussajna zabitym od początku jego procesu.

Iracka policja znalazła ciało Khamisa al-Obeidi'ego, przestrzelone kulami, we wschodnim Bagdadzie. Żona al-Obeidi'ego powiedziała, że dzisiaj wcześnie rano około dwudziestu osób w cywilnych strojach wtargnęło do jej domu."
train,"2006-05-02: Sheffield: Mistrzostwa świata w snookerze w roku 2006 rozstrzygnięte

1 maja 2006 /
Relacja na żywo.

W finale turnieju spotkali się Graeme Dott i Peter Ebdon. Wikireporterzy na bieżąco relacjonowali przebieg spotkania:

Wynik finału.

Przebieg frame'ów:

1 sesja 1. 79-12; 53-62; 1-91; 48-70; 9-71; 67-32

2 sesja 7. 6-78; 20-53; 20-53; 16-63; 66-25; 124-6; 47-72; 65-51; 5-61; 16-92

3 sesja 17. 0-75; 100-0; 67-44; 41-75; 31-90; 49-70

4 sesja 23. 117-22; 66-51; 67-29; 70-38; 66-59; 84-0; 16-78; 99-17; 61-69; 31-70
W finale udało się pobić rekord długości frame'a, 27 partia trwała aż 74 minuty i pobiła stary rekord o 5 minut.

Po 17 dniach turnieju udało się wyłonić mistrza. Finałowe spotkanie zakończyło się w 32 frame'ie. Zwycięzcą turnieju został Graeme Dott.

Jest to jego pierwszy wygrany profesjonany turniej.

Podsumowanie turnieju.

Zawody snookerowe w Sheffield rozpoczęły się 15 kwietnia. Ich start był sensacyjny - w swoich pierwszych meczach odpadli byli mistrzowie świata, Stephen Hendry i John Higgins, będący jednymi z głównych faworytów turnieju. Ten zaskakujący obrót zdarzeń sprawił, że Ronnie O'Sullivan był w stanie wrócić na pierwsze miejsce w rankingu. Mógł mu to miejsce odebrać Ken Doherty, ale na swojej drodze spotkał Marco Fu.

Gracza z Hongkongu należy niewątpliwie uznać za największe pozytywne zaskoczenie turnieju. W tym sezonie Fu nie odniósł żadnych sukcesów i nikt nie uważał go za kandydata na mistrza. Tymczasem Marco Fu otarł się o finał, a dotarcie do półfinału mistrzostw świata jest jego największym osiągnięciem w karierze. Z dobrej strony pokazał się młody Australijczyk Neil Robertson.

Ważniejsze mecze.

Na mistrzostwach nie brakowało emocjonujących meczów i dramatycznych końcówek. Było tak już na początku, gdy Stephen Hendry zniwelował przewagę Nigela Bonda i doprowadził do ostatniej, rozstrzygającej partii. Zwycięstwo przechodziło tam z rąk do rąk, ostatecznie czarną bilę wbił do narożnej kieszeni Bond, ale tak nieszczęśliwie, że skierował białą do kieszeni środkowej. W dogrywce ostatecznie wygrał Bond. Były też inne wielkie powroty, jak choćby Neila Robertsona w meczu z Graeme Dottem. Robertson przegrywał 8:12, lecz doprowadził do remisu. W rozstrzygającej partii nie miał szczęścia, ostatecznie próbując stawiać snooker na bilach czarnej i różowej wbił do kieszeni różową, przegrywając całe spotkanie.

Ronnie O'Sullivan zdołał odrobić straty do Ryana Daya częściowo dzięki błędowi tego drugiego - mając różową na wygranie partii, Day źle uderzył białą bilę, która przeskoczyła nad różową i wpadła prosto do kieszeni (podobny błąd, choć bez tak poważnych konsekwencji, powtórzył potem Ken Doherty w meczu z Marco Fu). O'Sullivan miał też udany powrót w meczu z Markiem Williamsem, jednak trzeci powrót - w spotkaniu z Dottem - nie zakończył się powodzeniem.

Widać było, że dwukrotny mistrz świata nie prezentuje na mistrzostwach równej formy. Uszkodzony podczas turnieju na Malcie nadgarstek dawał mu się we znaki, O'Sullivan miał problemy z długimi i mocnymi zagraniami. Kilkanaście razy wymieniał tip w kiju, otrzymał upomnienie od sędziego (za zatrzymanie kijem białej bili zmierzającej do kieszeni). W meczu z Dottem w ostatnim frame'ie miał kilka szans na wygranie go, ale nie zachował koncentracji. Dott, po rozgrywce, niby zapomniał pogratulować za grę rywalowi, co miało być rewanżem za zeszłoroczny finał turnieju. O'Sullivan po meczu przekazał kij młodemu kibicowi. Na konferencji prasowej zaprzeczał, że miałoby to oznaczać zakończenie kariery - wyjaśnił, że od nowego sezonu ma grać nowym. Za porażkę obwiniał swoją kiepską dyspozycję.

Wyjątkową dramaturgią cechował się półfinałowy mecz Petera Ebdona z Marco Fu. Pierwsza sesja tego pojedynku była nudna i nieciekawa, bez wysokich breaków, jednak już w drugiej Peter Ebdon zaczął od breaka stupunktowego i gra stała się ładniejsza. Anglik doszedł do prowadzenia 15:9 i w tym momencie wielką klasę pokazał gracz z Hongkongu, wygrywając 6 frame'ów z rzędu. Po meczu Ebdon chwalił rywala za siłę charakteru. Peterowi Ebdonowi udało się w tym meczu dojść do 16 wygranych frame'ów z rzędu.

Profile finalistów.

Dott.

Graeme Dott - Szkot, ur. 12 maja 1977.
Ebdon.

Peter Ebdon - Anglik, ur. 27 sierpnia 1970, mistrz świata 2002.

""Klątwa"".

Jako, że turniej nie potoczył się według oczekiwań, różni ludzie zaczęli dopatrywać się klątw. Dostrzegli, że do finału nie dotarł nikt z literką """"h"""" w nazwisku. Poodpadali wielcy faworyci, tacy zawodnicy jak Hendry i Higgins! Odpadło wszystkich 8 zawodników z """"h"""". Wyjaśniali, że niesczęsne """"h"""" jest 8 literą w alfabecie, a w snookerze jest 8 kolorów. No i sponsorem tegorocznych MŚ jest ""888.com"".

Kolejne mistrzostwa już za rok.

Mistrzostwa świata (Embassy World Championship) odbywają się tu od 1977 roku. Przez następne 4 lata będą w dalszym ciągu odbywały się w hali Crucible w Sheffield. Decyzja ta zapadła rok temu, podczas poprzednich mistrzostw. 

Transmisja w TV.

Te jak i inne mistrzostwa, w wyniku podpisanej przes ES umowy, przez kolejne pięć lat, można oglądać na antenie Eurosporu."
train,"2010-06-16: Leszek Ojrzyński trenerem Odry Wodzisław Śląski

Leszek Ojrzyński został nowym trenerem Odry Wodzisław Śląski. Zastąpił na tym stanowisku Marcina Brosza, który przeniósł się do Piasta Gliwice.

Ojrzyński podpisał dwuletnią umowę. Wcześniej był trenerem m.in. Znicza Pruszków i Rakowa Częstochowa. Jego asystentem został Jarosław Skrobacz."
train,"2008-08-31: Abchazja wystąpi do Polski o uznanie jej niepodległości

– ""Abchazja wystąpi do Polski o uznanie jej niepodległości"" – powiedział Maksim Gunjia, wiceminister spraw zagranicznych separatystycznej republiki Abchazji serwisowi internetowemu tvp.info.

Na chwilę obecną niepodległość Abchazji uznała tylko Rosja, a z takim zamiarem nosi się Białoruś, którą naciska Moskwa. Pozostałe kraje odmówiły uznania niepodległości zbuntowanej separatystycznej republiki gruzińskiej, w tym takie kraje jak Chiny, Kazachstan, Kirgistan, Tadżykistan i Uzbekistan. Abchazja chce ponownie zwrócić się do krajów Unii Europejskiej o uznanie jej jako niepodległej republiki niezależnej od Gruzji. – ""Chcemy się zwrócić także do Polski – powiedział Maksim Gunjia.

Uznanie niepodległości przez kraje Unii Europejskiej jest bardzo ważne dla Abchazji. – ""To zapewniłoby Abchazji równowagę w polityce zagranicznej. Unijni przywódcy twierdzą, że sytuacja w Kosowie i Abchazji jest inna, bo utrzymanie Kosowa w Serbii zagrażało życiu ludności Kosowa. Ale przecież Abchazja jest dziś w podobnej sytuacji"" - twierdzi.

– ""Starania Abchazji są z góry skazane na porażkę. Polska, podobnie jak praktycznie cały świat, uznaje deklarację niepodległości tego kraju za pogwałcenie prawa międzynarodowego"" – kwituje Robert Tyszkiewicz, wiceszef sejmowej komisji spraw zagranicznych z Platformy Obywatelskiej."
train,"2010-06-21: Ovseannicov i Tupalski odchodzą z Cracovii

Gheorghii Ovseannicov i Łukasz Tupalski odchodzą z Cracovii.

Ovseannicov spędził w zespole z Krakowa pół roku i rozegrał 9 spotkań, jednak klub nie postanowił wykupić go z mołdawskiej Olimpii Bălţi, z której był do Cracovii wypożyczony.

Z kolei Tupalski występował w Cracovii przez 2,5 roku. Rozegrał 52 spotkania ligowe, w których strzelił 2 bramki. Klub z Krakowa nie przedłużył z nim kontraktu."
train,"Referendum w Siemianowicach Śląskich

Mieszkańcy Siemianowic Śląskich, wzorem bytomian i rudzian, rozpoczęli starania o odsunięcie od władzy urzędującego prezydenta Jacka Guzego.

Grupę inicjatywną, której pełnomocnikiem został Łukasz Dudek, zarejestrowano 24 lipca, za referendum ws. odwołania prezydenta opowiada się opozycja związana ze Stowarzyszeniem Wolne Siemianowice i Stowarzyszeniem Mieszkańców Siemianowic.

Głównymi argumentami zwolenników są rosnące zadłużenie miasta i pogłębiające się bezrobocie. Zwracają również uwagę na rozrzutność i nietrafione inwestycje prezydenta. Przeciwko referendum są Forum Samorządowe związane z Jackiem Guzym, a także Platforma Obywatelska i Solidarna Polska.

Głos w sprawie zabrali również członkowie lokalnego koła Kongresu Nowej Prawicy, którzy w swoim oświadczeniu piszą: 
Powstała strona internetowa prowadzona przez inicjatorów referendum http://referendumsiemianowice.pl"
train,"2007-09-21: Bp Pieronek: „Na antenie Radia Maryja prowadzona jest obrzydliwa agitacja polityczna”

""Kościół zawsze nalegał i przypominał, że to jest obowiązek moralny wzięcia udziału w wyborach. Natomiast nie powinien się wypowiadać w żaden sposób, wskazując taką czy inną partię, na którą wyborcy powinni głosować"" - powiedział dziś biskup Tadeusz Pieronek na antenie Radia Zet.

W czwartek jeden z redemptorystów - o. Stanisław Kuczek - nawoływał podczas mszy do głosowania na PiS. Mszę z toruńskiego kościoła św. Józefa transmitowało Radio Maryja.

""To nie jest modlitwa, to nie jest ustawianie sumień. Jest to po prostu obrzydliwa agitacja polityczna. I tego księdzu w rozgłośni, która się zwie katolicką, robić nie wolno"" - podkreślił bp Pieronek.

Poza tym biskup uważa, że o. Rydzyk nie zasługuje na przeprosiny ze strony Platformy Obywatelskiej: ""Przez swoich pracowników zaleca, żeby nie brać udziału w kampanii wyborczej i deklarują, że nie będą brać udziału, a okazuje się, że agitują na całego. To jest po prostu nieuczciwe i wydaje mi się, że jeśli ktoś sam nie przeprasza, to w jakiś sposób, przynajmniej w sensie moralnym, pozbawia się prawa do przeprosin"" - dodał."
train,"2008-04-14: IX edycja FeTA w Centrum Kultury AGORA

30 marca 2008 ogłoszone zostały wyniki IX edycji Festiwalu ewentualnych Talentów Aktorskich (FeTA) organizowanej przez Centrum Kultury AGORA we Wrocławiu.

Udział w konkursie wzięła rekordowa ilość wykonawców - ponad 70. Widzowie mieli także okazję obejrzeć historyczny spektakl ""Powrót Pana Cogito"" w wykonaniu Zbigniewa Zapasiewicza i film ""Poeta Doctus"" poświęcony Zbigniewowi Herbertowi. Jury konkursu tworzyli Elżbieta Lisowska-Kopeć, Krzysztof Kuliński (prorektor wrocławskiej PWST, aktor Teatru Współczesnego) i Artur Barciś.

Finał miał miejsce w Instytucie Grotowskiego, w niedzielę, o godz. 14, na którym było ogłoszenie werdyktu.

Po obejrzeniu 74 monodramów, przygotowanych w oparciu o wybrane teksty literackie, oraz autorskie wykonawców, jury nagrodziło następujące osoby:

Wyróżnienia przyznano osobom:


Oraz dodatkowo – za twórcze poszukiwania własnych środków wyrazu – na uznanie jury zasłużyli:"
train,"2010-07-28: Pakistan: katastrofa samolotu w Islamabadzie

W pakistańskiej stolicy doszło do katastrofy samolotu z 152 pasażerami na pokładzie. Nikt nie przeżył katastrofy.

Samolot linii Air Blue lecący z Karaczi lecąc nisko uderzył we wzgórze w pobliżu Islamabadu. Na pokładzie w chwili wypadku znajdowało się 152 pasażerów, w tym 6 członków załogi. Wypadek wydarzył się około 6.45 czasu lokalnego (3:45 czasu polskiego).

Władze pakistańskie poinformowały, iż nikt nie przeżył katastrofy.

""W chwili obecnej wiadomo, że na pokładzie samolotu znajdowało się 146 pasażerów i 6 osób załogi. Informacje nie są jeszcze w pełni potwierdzone, ponieważ ciągle trwa akcja ratunkowa. Nie mamy więcej szczegółów"" - powiedział po katastrofie Mubarik Shah, rzecznik państwowej Agencji Lotnictwa Cywilnego.

Armia wysłała na miejsce katastrofy specjalne oddziały wojska oraz helikoptery.

Świadkowie wydarzenie relacjonują, że samolot w chwilę przed uderzeniem w górę, leciał niestabilnie, miotając się we wszystkie strony. Samolot w czasie odejścia na drugi krąg ""Go Around"" wleciał w gęstą mgłę za którą kryły się wzgórza Margalla i uderzył w nie, co spowodowało całkowite zniszczeniem maszyny. Z relacji innego świadka, Khadima Hussaina samolot leciał bardzo nisko.

""Samolot pakistańskich linii lotniczych leciał w trudnych warunkach atmosferycznych, bowiem nad Pakistanem szalały deszcze monsunowe. Świadkowie twierdzą, że samolot już raz próbował wylądować, jednak próba zakończyła się niepowodzeniem. Kiedy maszyna ponownie nabierała wysokości uderzyła w skryte w chmurach wzgórza"" - twierdzi pakistański użytkownik forum airliners.net.

To największa katastrofa lotnicza w Pakistanie od 1992. Wówczas w wyniku katastrofy lotu PIA 268 zginęło 167 osób. W ubiegłym roku w wyniku wypadku wojskowego Mi-17 w Pakistanie zginęło 41 osób."
train,"2009-06-12: Trwa odliczanie do startu Endeavoura

Trwają przygotowania do startu promu kosmicznego Endeavour. NASA ogłosiła, że start jest planowany na sobotę (13 czerwca) na 13:17:15. Prom ma wyruszyć z kosmodromu na przylądku Canaveral na Florydzie z Centrum Lotów Kosmicznych imienia Johna F. Kennedy'ego.

Wahadłowiec jest już ustawiony na wyrzutni 39-A.

Wahadłowiec z siedmioosobowa załogą poleci w kierunku Międzynarodowej Stacji Kosmicznej (ISS). Dowódcą misji jest Mark L. Polansky, a pilotem Douglas G. Hurley. Specjaliści misji to David A. Wolf, Christopher J. Cassidy, kanadyjska astronautka Julie Payette, Thomas H. Marshburn i Timothy L. Kopra. Ostatni z astronautów zastąpi przebywającego na Stacji od 15 marca Japończyka Koichi Wakata i pozostanie na stacji jako członek Ekspedycji 19.

Misja STS-127 będzie misją logistyczną do Międzynarosowej Stacji Kosmicznej.

W czasie zaplanowanej na ponad 15 dni misji przeprowadzonych zostanie 5 spacerów kosmicznych, których głównym celem będzie rozbudowa japońskiego laboratorium KIBO. Zostanie zamontowany ostatni element skonstruowanego w Japonii laboratorium naukowego Kibo.

Do 2010 r. zakończona zostanie budowa stacji ISS rozpoczęta w 1998 roku. Po ukończeniu stacji wahadłowce zostaną wycofane z użytku. W 2014 r. zastąpią je pojazdy kosmiczne Orion, nad którymi pracuje firma Lockheed Martin, a którymi NASA chce też polecieć na Księżyc i Marsa, jednak będzie on gotowy do lotów najwcześniej w 2014 roku.

Do ukończenia budowy ISS brakuje jeszcze co najmniej 8 lotów wahadłowców. NASA planuje ukończyć konstrukcję bazy ISS, której wartość ocenia się obecnie na 100 mld dol., zanim w 2010 r. trzy amerykańskie promy kosmiczne zostaną wycofane z użycia. Część komponentów stacji kosmicznej ISS jest zaprojektowana tak, że transportować mogą je jedynie aktualnie eksploatowane wahadłowce.

Jak zwykle start i przebieg misji będzie transmitowany i relacjonowany ""na żywo"" (online) przez Internet poprzez telewizję internetową za pośrednictwem NASA_TV."
train,"Łódź: bezpłatna konferencja innowacyjność organizacji w regionie

Na Politechnice Łódzkiej 11 kwietnia 2012 odbędzie się konferencja ""Innowacyjność organizacji w regionie"".

Głównym celem tej naukowej konferencji jest przedstawienie problematyki transferu technologii w przedsiębiorstwach regionu łódzkiego na podstawie badań przeprowadzonych przez pracowników Politechniki Łódzkiej. Uzupełnieniem wyników badań będzie także warsztat na temat innowacyjnych rozwiązań z zakresu Business Inteligence dla przedsiębiorstw przeprowadzany przez szwedzką firmę Ortelius.

Konferencja odbędzie się na terenie Politechniki Łódzkiej (Łódź, ul. Wólczańska 215, aula wydziału OiZ, III piętro). Wstęp bezpłatny.

biotechnologicznej (dr Robert Blażlak, dr Konstanty Owczarek, Politechnika Łódzka)
Urzędu Marszałkowskiego w Łodzi)"
train,"2005-07-24: Trzęsienie ziemi o sile 7,2 stopni nieopodal Nikobarów

Nieopodal archipelagu Nikobarów i Andamanów (dokładne współrzędne to 7.926°N, 92.146°E) doszło to trzęsienia ziemi o sile od 7,0 do 7,3 stopni w skali Richtera, według różnych źródeł.

Ziemia zadrżała o godzinie 20:42:05 czasu lokalnego (15:42:05 UTC, 17:42:05 czasu środkowoeuropejskiego). Od razu potem, większość państw nakazała wszystkim mieszkańcom ewakuację na wyższe poziomy wysp, na których przebywali. Obawiano się powstania fali tsunami po uderzeniu tego trzęsienia, jednak większość wysp na Oceanie Indyjskim odwołało ostrzeżenia. """"Wszystko jest w porządku. Nie słyszałem o żadnych szkodach,"""" powiedział Samir Acharya, głowa Związku Andamanów i Nikobarów.

Obydwa archipelagi wchodzą w skład indyjskiego Związku Andamanów i Nikobarów. Znajdują się na Oceanie Indyjskim, między Zatoką Bengalską a Morzem Andamańskim. Nikobary Od Andamanów oddziela Kanał Dziesiątego Stopnia.

26 grudnia 2004 potężne tsunami wywołane przez trzęsienie ziemi o sile 9 stopni w skali Richera poważnie zniszczyło obydwa archipelagi. Liczba ofiar w tym rejonie wniosła 3 tysiące. Łącznie, całe tsunami zabrało życie ponad 200 000 osobom."
train,"2005-08-05: Wizyta Jean Michel Jarre'a w Polsce przed koncertem Przestrzeń Wolności

Wczoraj nad ranem francuski kompozytor i wykonawca muzyki elektronicznej, Jean Michel Jarre, przyleciał z Warszawy do Gdańska, gdzie w Ratuszu Głównego Miasta spotkał się z prezydentem Gdańska, Pawłem Adamowiczem. Po krótkiej rozmowie dotyczącej nadchodzącego koncertu 26 sierpnia w Stoczni Gdańskiej, artysta spotkał się z prezydentem Lechem Wałęsą oraz sygnatariuszem Porozumień Sierpniowych z 1980 roku, Bogdanem Lisem.

Obaj Panowie nie szczędzili sobie komplementów. """"Myślę, że pan powiększy zdobycze Solidarności,"""" powiedział Wałęsa na przywitanie kompozytora na Placu Solidarności. Po krótkim spotkaniu, Jarre wraz z Wałęsą i związkowcami złożyli wieniec przy pomniku Poległych Stoczniowców i udali się do Sali BHP, gdzie podpisano Porozumienia Sierpniowe, a gdzie teraz odbyła się konferencja prasowa. Artysta powiedział, że ""planuje balet stoczniowych dźwigów"". Podsumował obchody 25 rocznicy mówiąc: """"Dla artysty jest prawdziwym zaszczytem uczestnictwo w tych obchodach. Pamiętajcie, że to nie są tylko wasze obchody. To są obchody całego świata. 26 sierpnia, przez jeden dzień, stocznia będzie należała do całego świata. Uczcimy odwagę, wizję i walkę osób, które miały odwagę powiedzieć 'nie'."""" Dodatkowo prezydent Adamowicz poinformował, że ponad trzy tysiące pracowników Stoczni Gdańskiej otrzyma podwójne bilety na koncert Jarre'a - """"Uważamy, że trzeba ich uhonorować, żeby mogli brać udział w tym koncercie"""", powiedział.

Wieczorem, między 18 a 19, artysta rozdawał autografy na przedprożach Domu Uphagena. Daria Michalska, jedna z dziewczyn uczestniczących w tym spotkaniu, tak je podsumowała: """"Na miejscu panowało straszne zamieszanie, gdyż każdy chciał sfotografować Jarre'a. Niestety, miejsce spotkania sprawiło, że trudno było go w ogóle zobaczyć"""". Niedopatrzeniem organizatorów była nieuwaga na tłum fanów chcących zdobyć autograf artysty, na co wielu ludzi narzekało.

Wizyta w Warszawie.

Dwa dni temu, 3 sierpnia, koło godziny 12 artysta przyleciał z Paryża do Warszawy - na lotnisku został przywitany przez swoich fanów i reprezentantów prasy. Jeden z reporterów serwisu JarreUK, Jan Szulew, pojawił się ze swoim syntezatorem, na którym Jarre złożył swój autograf.

W czasie konferencji prasowej, Jean Michel Jarre zapowiedział wykorzystanie architektury Gdańska w koncercie. Warner Music Poland podarowało także artyście nagrodę za uzyskanie w Polsce statusu ""złotej"" płyty za sprzedanie ponad 5000 egzemplarzy DVD """"Jarre In China"""".

Wieczorem, o godzinie 17, Jarre miał się pojawić w EMPiKu Nowy Świat, jednak spóźnił się o pół godziny. Jak powiedziała Katarzyna Średnicka, jedna z fanek artysty, Jarre ""był bardzo radosny jak przyszedł. (...) próbował każdemu spojrzeć choć raz w obiektyw, aby dać szansę na zrobienie zdjęcia"".

""Przestrzeń Wolności"".

Koncert zatytułowany ""Przestrzeń Wolności"" odbędzie się 26 sierpnia z okazji 25. rocznicy Sierpnia '80, kiedy to podpisano Porozumienia Sierpniowe. Ma to być jeden z największych koncertów, jakie odbyły się w Polsce - dwa tygodnie przed nim, 110-osobowa ekipa artysty z Francji przyjedzie do Gdańska 14 TIR-ami ze sprzętem, aby zbudować scenę i scenografię.

Podczas koncertu artyście będzie towarzyszyć gdańska Orkiestra Symfoniczna oraz 30-osobowy Akademicki Chór Uniwersytetu Gdańskiego. Jarre wykona skomponowany specjalnie na tą okazję utwór zatytułowany """"Suita Gdańska"""", w którym znajdzie się fragment pieśni Jacka Kaczmarskiego, """"Mury"""". Koncert będzie trwał ponad dwie godziny - muzyka będzie połączona z pokazem efektów świetlnych i pirotechnicznych oraz prezentacji multimedialnych. Koncert będzie transmitowany na żywo w systemie Dolby Digital 5.1 Surround Sound przez Telewizję Polską, Telewizję Polonia, a także iTVP. Ponadto, radiowa Trójka przeprowadzi transmisję na żywo z tego koncertu.

Artysta zapowiedział, że zrzeknie się honorarium za występ - jest to jego sposób podkreślenia roli Solidarności dla demokratyzacji Europy. Sama organizacja koncertu ma kosztować ponad 1,4 miliony Euro, a bilety na koncert w odpowiednich sektorach kosztują 33zł, 55zł, 66zł i 250zł dla VIPów. Kilka dni temu zwiększono liczbę biletów ze 100 tysięcy do 120 tysięcy, gdy okazało się, że zdecydowana większość biletów została sprzedana w ciągu pierwszego tygodnia. 10 tysięcy biletów zostało zarezerwowanych dla członków NSZZ Solidarność.

Początek koncertu został zaplanowany na godzinę 20:00. Koncert ma trwać dwie godziny. Zaplanowano dwie próby przed koncertem, w tym jedna z udziałem publiczności.

Fundacja Gdańska, organizator imprezy, zapewniła, że w cenę biletu będzie także wchodzić miejski transport. Dodatkowo, na Placu Zebrań Ludowych otwarte zostanie miasteczko namiotowe, które ma pomieścić ok. 9000 osób. Znajdą się tam toalety, umywalki, punkt medyczny oraz informacyjny.

Jean Michel Jarre.

Jean Michel Jarre (właściwie: Jean-Michel André Jarre) urodził się 24 sierpnia 1948 roku w mieście Lyon we Francji. Jest synem Maurice'a Jarre'a, znanego kompozytora muzyki filmowej. W czasie swoich koncertów jest jednocześnie kompozytorem, dyrygentem, scenografem, a także wykonawcą. Gra na specjalnie stworzonej dla niego ""laserowej harfie"", mając na rękach specjalne rękawice, aby nie poparzyć sobie rąk. Koncerty artysty przyciągają ogromne rzesze fanów, dzięki czemu wykonawca już kilkukrotnie pobił rekord Guinessa w ilości widzów na koncercie. Obecnie, jego rekordem jest zgromadzenie 3,5 miliona ludzi w czasie koncertu w Moskwie, w 1997 roku. Zasłynął także tym, że wytłoczył tylko jeden egzemplarz płyty ""Music for Supermarkets"", który następnie został sprzedany na aukcji za 69000 franków.

Jean Michel Jarre zagrał już koncert w Polsce na zaproszenie Jolanty Kwaśniewskiej, w 1997 roku w Katowickim Spodku. Rok później Jarre powrócił do Polski, aby zakopać kamień węgielny ze swoim nazwiskiem pod Centrum Diagnostyki i Leczenia Wad Słuchu, a także odebrać złotą płytę za album """"Oxygene 7-13""""."
train,"2013-03-05: Dow Jones ustanowił historyczny rekord

We wtorek 5 marca 2013 indeks giełdy nowojorskiej Dow Jones na
zamknięciu wzrósł o 0,89 proc. i wyniósł 14.253,77 pkt przez co osiągnął największą wartość w historii notowań od 1896 roku przebijając poprzedni rekord ustanowiony 9 października 2007 roku wynoszący 14.164,53 pkt. Indeks Dow Jones Industrial Average (DJIA) po raz pierwszy został opublikowany 26 maja 1896 roku. Składał się wtedy z akcji 12 spółek. Podczas pierwszej publikacji kurs giełdowy indeksu wyniósł 40,94 punktów. 14 listopada 1972 roku Dow Jones osiągnął po raz pierwszy poziom 1.000 punktów, a 29 marca 1999 roku przekroczył 10.000 punktów. Najwyższą wartość osiągnął 14 stycznia 2000 roku – 11.722,98 punktów i gdyby nie zamach na World Trade Center i Pentagon 11 września 2001, nie musielibyśmy czekać 7 lat na przebicie pułapu 14.000 pkt. 9 października 2007 roku indeks osiągnął 14 164,53 pkt. Później przyszedł jednak największy kryzys finansowy w powojennej historii Stanów Zjednocznonych i ceny akcji poszybowały w dół. W styczniu 2009 roku Dow Jones spadł poniżej 7 tysięcy. Od tego czasu systematycznie jednak piął się do góry, by podczas wtorkowej sesji na giełdzie z Wall Street przekroczyć poziom 14280 punktów.

Na uwagę zasługuje fakt, że poprzedni rekord na NYSE został ustanowiony tuż przed wybuchem największej od lat bessy. Pytanie brzmi: Czy ten wtorkowy rekord oznacza wejście w nową strukturalną hossę, która otworzy drogę do dalszych wzrostów? Wtorkowe notowania nie gwarantują jeszcze kolejnej długoletniej hossy. Z analizy technicznej wynika jednak całkiem realny szybki powrót poniżej granicy 14.000 punktów.

Również najwyżej w historii notowane były akcje Walta Disneya i spółki 3M."
train,"2006-01-28: Ziobro interweniuje w sprawie firmy senatora Szymury

Minister sprawiedliwości Zbigniew Ziobro sprawdza kulisy upadku firmy senatora Prawa i Sprawiedliwości Jerzego Szymury po tym, jak wczorajszy ""Dziennik Zachodni"" napisał, że z katowickiej firmy Szymury - giganta rynku informatycznego - na chwilę przed zgłoszeniem wniosku o upadłość wypłynęły miliony złotych.
Ziobro polecił ściągnięcie z katowickiej prokuratury do Warszawy dokumentów dotyczących sprawy. Dzisiaj w Rybniku, skąd Jerzy Szymura startował na senatora, spotkała się Rada Okręgowa PiS, by złożyć formalny wniosek o jego odwołanie z klubu senatorskiego tej partii. Jak poinformował poseł Bolesław Piecha, decyzja o zawieszeniu Szymury w prawach członka klubu PiS już zapadła.

W oświadczeniu przesłanym ""Dziennikowi Zachodniemu"" senator Szymura zaprzecza doniesieniom gazety, jakoby należąca do niego spółka 2Si SA przelała pieniądze na rzecz firmy Micomp (należącej do żony senatora) i Yoshimura Found Tech (należącej w całości do senatora). Podobne podejrzane transakcje, zdaniem dziennikarzy, dotyczą jeszcze dwóch innych śląskich spółek.

Senator zagroził reporterom ""Dziennika Zachodniego"", że skieruje sprawę publikacji do sądu."
train,"2009-07-03: Międzyzdroje: chodzenie po molo grozi kalectwem lub śmiercią

Jedna z największych atrakcji Międzyzdrojów - molo - wygląda fatalnie. Chodzenie po schodach może skończyć się kalectwem lub śmiercią.

Molo w Międzyzdrojach budowane było w dwóch etapach. Pierwsza część o długości 120 metrów została oddana w roku 1994. W roku 2006 pomost przedłużono i teraz ma 295 metrów długości.

Jeśli jednak ktoś chce na nie wejść z poziomu plaży musi uważać. Barierki przy schodach wyglądają fatalnie. Nie były malowane od kilku dobrych lat, a morska woda i warunki atmosferyczne robią swoje. Zamiast mocnych stalowych płaskowników można zobaczyć duże fragmenty rdzy trzymające się na ""słowo honoru"". Brakuje również poręczy.

Widokiem nie są również zachwyceni przebywający w Międzyzdrojach turyści. Pani Joanna Długa na wczasy przyjechała spod Poznania.
- Takie miasto jak Międzyzdroje nie powinno zapominać o takich rzeczach - mówi. - Przecież to jest wizytówka miasta.
- Chodzenie po schodach może skończyć się kalectwem - dodaje mąż turystki. - Wystarczy się mocniej oprzeć i można polecieć w dół.

Molo obecnie jest dzierżawione przez firmę Adler-Schiffe. Jednak spółka odpowiedzialna jest wyłącznie za górną część mola, od dawnych kas biletowych do przystani statków. Konserwacja zejść na plażę leży w gestii miasta.

Wiceburmistrz Międzyzdrojów Mateusz Flotyński problem zna i obiecuje, że do soboty barierki będą odnowione. Nie jest to koniec dobrych wiadomości. Między ostatnim stopniem schodów a gruntem jest prawie 30 cm różnicy. Będzie tam dosypany piasek.
- Takie rzeczy trzeba robić regularnie - mówi Flotyński. - Wiatr i woda szybko dają się we znaki."
train,"Zmarł Pierre-Marie Delfieux, założyciel Wspólnot Jerozolimskich

21 lutego 2013 r. wieku 78 lat zmarł francuski ksiądz katolicki Pierre-Marie Delfieux, założyciel Monastycznych Wspólnot Jerozolimskich.

Urodził się 4 grudnia 1934 w Campuac w departamencie Aveyron na południu Francji. Święcenia kapłańskie przyjął w 1961 r.
Delfieux początkowo był duszpasterzem akademickim na Sorbonie. W 1975 r. założył Monastyczne Wspólnoty Jerozolimskie, jeden z francuskich ruchów odnowy Kościoła.

Wspólnoty liczą dziś 150 braci i sióstr 25 narodowości. Domy Wspólnot można znaleźć w 6 krajach, również w Polsce, w Warszawie przy ul. Łazienkowskiej.

Pierre-Marie Delfieux był też autorem książek m.in. ""Źródło na pustyni miast"" (wydanie polskie Warszawa, 1991), ""Miasto w sercu Boga"" (wyd. polskie Poznań, 2007).

Msza święta żałobna, pod przewodnictwem kard. André Vingt-Trois arcybiskupa Paryża, odbędzie się w środę 27 lutego o godz. 10.00 w katedrze Notre-Dame w Paryżu, a pogrzeb będzie miał miejsce na cmentarzu Wspólnoty w Magdali, w regionie Sologne."
train,"Europa nie potrafi pomóc Afrodycie, czyli jak chwycić byka za rogi

Z Cypru (wyspy Afrodyty) dochodzą coraz bardziej niepokojące wiadomości.

We wtorek 19 marca 2013 parlament cypryjski odrzucił projekt ustawy o wprowadzeniu jednorazowego podatku od depozytów bankowych, który był jednym z warunków otrzymania przez Cypr pomocy finansowej w kwocie 10 mld euro dla uratowania kraju przed niewypłacalnością.

W środę Cypr prosił Rosję o wsparcie finansowe.
W trakcie spotkania poruszona została kwestia przedłużenia terminów spłaty kredytu, udzielonego Cyprowi przez Rosję. W 2011 roku władze, w Nikozji pożyczyły od rosyjskiego rządu 2,5 miliarda euro. Pierwsza rata powinna zostać spłacona w 2016 roku. Cypr chce prosić o przesunięcie tego terminu. Cypr zabiegał też o nową pożyczkę w wysokości 5 miliardów euro. Warunkiem udzielenia pomocy przez Rosję, byłaby budowa bazy wojskowej, jako rekompensata za utraconą w sierpniu 2012 roku bazę morską w Tartus w Syrii oraz udziały w wydobyciu złóż gazu przez Gazprom. Zaproponowano też Cyprowi przystąpienie do Eurazjatyckiej Wspólnoty Gospodarczej (ros. EwrAzES). Rosja wyraziła dobrą wolę, ale pożyczki nie udzieliła. Rozmowy zakończyły się fiaskiem.

W czwartek wieczorem agencja ratingowa Standard & Poor's obniżyła rating Cypru z poziomu ""CCC+"" do poziomu ""CCC"", natomiast agencja ratingowa Moody's obniżyła w piątek rating trzech cypryjskich banków: Bank of Cyprus, Laiki Popular Bank i Hellenic Bank z poziomu ""Caa2"" do ""Caa3"" i ostrzegła, że ich noty mogą zostać ponownie obniżone.
Późnym wieczorem parlament Cypru uchwalił ustawę o utworzeniu ""Funduszu Solidarnościowego"" opartego na dochodach z eksploatacji złóż gazu oraz aktywów państwowych"
train,"2005-05-08: Brytyjska sieć supermarketów tworzy serwis ściągania filmów

Brytyjska sieć supermarketów Tesco ogłosiła, że chce stworzyć internetowy serwis ściągania filmów. Ten pomysł pojawił się po sukcesach podobnego serwisu oferującego muzykę (Tesco ma 10% udziałów w tym serwisie).
Zarówno serwis muzyczny, jak i filmowy działałyby na razie tylko w Wielkiej Brytanii.

Przedstawiciele sieci supermarketów tłumaczą swój pomysł tym, że w Wielkiej Btytanii ściąga się nielegalnie najwięcej filmów i programów telewizyjnych na świecie. Przy czym większość z tych pozycji pojawia się na Wyspach Brytyjskich zaraz po ich amerykańskiej premierze. Większość z nich jest dostępna za pośrednictwem technologii p2p. Można je ściągać dzięki takim programom jak Kazaa czy BitTorrent.

Tesco nie jest pierwszą firmą, która zdecydowała się na udostępnienie takiego internetowego serwisu. Podobny pomysł ma koncern Sony."
train,"2006-04-01: Żart: Wikinews nawiązuje współpracę z CNN

Wikinews, wolne źródło informacji, które każdy może redagować donosi, że udało się nawiązać partnerski kontakt z telewizją CNN.

Mediacje co do warunków kontraktu trwają, a jednoznaczny termin zawiązania umowy i wejścia Wikinews na łamy telewizji nie zostały ustalone. Na wstępnym posiedzeniu potwierdzono iż CNN na okres próby, w najbliższym czasie umieszczać będzie informacje Wikinews na swojej stronie internetowej.

Ustalono również możliwości dalszego rozwoju współpracy Wikinews oferującej wejścia antenowe transmisji satelitarnych obejmujących kraje Europy, Azji, Południowej Ameryki i Bliskiego Wschodu.

Umowa obejmuje okres przejściowy, i jak podaje Washingtonpost w niedługim czasie wyemitowane mają zostać wstępne audycje testowe kierowane do odbiorców Północnej Alaski, Grenlandii oraz państw środkowej Afryki, po których mają zostać wznowione mediacje.

Za ostateczny termin zawiązania współpracy pomiędzy Wikinews a właścicielami sieci CNN uznano dzień 1 kwietnia 2007 roku.

Wikimedia Foundation jak i CNN wstrzymują się od komentarza."
train,"2008-11-24: Gabinet Baracka Obamy: Hillary Clinton zostanie szefem amerykańskiej dyplomacji

Hillary R. Clinton przyjęła propozycję objęcia stanowiska Sekretarza Stanu w przyszłym gabinecie Baracka Obamy.

O przyjęciu przez Clinton stanowiska szefa dyplomacji poinformował dziennik „The New York Times”, powołując się na dwóch jej współpracowników. Agencja Associated Press donosi, że jej nominacja może zostać ogłoszona już w przyszłym tygodniu.

Doniesienia o propozycji objęcia przez niedawną demokratyczną rywalkę prezydenta-elekta w wyścigu do Białego Domu jednego z najważniejszych stanowisk w gabinecie pojawiły się na antenie m.in. telewizji NBC 14 listopada.
Oprócz byłej pierwszej damy, jako potencjalnych kandydatów na stanowisko szefa amerykańskiej dyplomacji wymieniano także senatora z Massachusetts – Johna Kerry'ego, republikańskiego senatora Chucka Hagela oraz demokratów: gubernatora stanu Nowy Meksyk – Billa Richardsona i byłego przewodniczącego senackiej Komisji Sił Zbrojnych – Sama Nunna.

Potencjalni kandydaci na stanowisko doradcy ds. bezpieczeństwa.

Jak informuje internetowe wydanie tygodnika „The Times”, największe szanse na objęcie stanowiska doradcy ds. bezpieczeństwa ma emerytowany generał James L. Jones – były dowódca wojsk NATO w Europie, a także przyjaciel Johna McCaina i Hillary Clinton. Warto zauważyć, że Jones cieszy się poparciem zarówno Demokratów, jak i Republikanów.

Jako potencjalni kandydaci na to stanowisko wymieniani są jeszcze: Susan E. Rice – doradczyni ds. polityki zagranicznej w administracji Billa Clintona, James Steinberg – zastępca doradcy ds. bezpieczeństwa za prezydentury Clintona oraz Richard Danzig – były minister ds. marynarki wojennej."
train,"50. rocznica lotu człowieka w kosmos

12 kwietnia mija 50. rocznica lotu pierwszego człowieka w kosmos.

50 lat temu 12 kwietnia 1961 roku Jurij Gagarin odbył w statku kosmicznym Wostok 1 lot po orbicie satelitarnej Ziemi.
Statek kosmiczny Wostok 1 z Jurijem Gagarinem na pokładzie wzbił się w przestrzeń kosmiczną dokładnie 12 kwietnia 1961 o godz. 9.07 czasu moskiewskiego. Radziecki kosmonauta spędził w kosmosie godzinę i 48 minut.

Był to pierwszy w dziejach ludzkości lot człowieka w kosmos. Stało się to ogromnym sukcesem ZSRR na arenie międzynarodowej i zaczątkiem wyścigu kosmicznego.
Dziś nie ma już takiego wyścigu kosmicznego, jak w czasach zimnej wojny. Jednak rywalizacja między potęgami kosmicznymi wciąż trwa, zaś coraz bardziej aktywni w kosmosie są Chińczycy. Wracając jednak do Gagarina zyskał on sławę, otrzymał tytuł Bohatera Związku Radzieckiego, odbył wiele podróży po świecie (m.in był w Polsce), zginął siedem lat później 27 marca 1968 r. w katastrofie pilotowanego przez siebie samolotu myśliwskiego MiG-15 podczas lotu treningowego (miał wówczas 34 lata).

Obecnie rocznica pierwszego załogowego lotu w kosmos jest obchodzona jako Dzień Kosmonautyki, a także Noc Jurija. Dwadzieścia lat później wystartował po raz pierwszy prom kosmiczny Columbia do misji STS-1. Z tej okazji obchodzimy dziś Międzynarodowy Dzień Lotnictwa i Kosmonautyki. ONZ ogłosiło 12 kwietnia światowym dniem załogowych lotów kosmicznych."
train,"Afera w fundacji Kidprotect.pl

Według tygodnika ""Wprost"" Jakub Śpiewak, prezes i założyciel fundacji Kidprotect.pl, dopuścił się defraudacji (tj. przestępstwa zagrożonego karą pozbawienia wolności na czas do lat 8 art. 286, art. 284, art.278 k.k.) finansując z pieniędzy fundacji m.in. zakupy ubrań oraz wakacje w Turcji (organizowane przez biuro turystyczne TUI). Z konta fundacji pobrano też w sumie 170 tysięcy złotych gotówki. Środki zgromadzone przez fundację przeznaczone były m.in. na pomoc dzieciom i kampanię przeciw pedofilii.

Fundacja Kidprotect.pl założona została 11 lat temu i zajmowała się zwalczaniem pedofilii i walki z pornografią dziecięcą. Dwa razy była beneficjentem akcji ""1% z podatku"" jako organizacja pożytku publicznego (OPP).

Jedną z osób, które przyczyniły się do ujawnienia afery jest Dorota Zawadzka, znana z roli ""Superniani"" w telewizji TVN. O całej sprawie wiedziała od października ubiegłego roku, kiedy to przyszły do niej pracownice fundacji z prośbą o pomoc.

Konto fundacji zostało zablokowane przez Zakład Ubezpieczeń Społecznych, a byli pracownicy postanowili na drodze sądowej walczyć o zaległe wynagrodzenia. Śledztwo w tej sprawie wszczęła jeszcze w listopadzie Prokuratura Rejonowa Warszawa-Wola. 

Jakub Śpiewak wydał oświadczenie na swojej stronie internetowej. Teraz jego działalności przyjrzą się z bliska śledczy."
train,"2005-12-09: Mistrzostwa Świata w Piłce Nożnej 2006: Losowanie grup finałowych

W Lipsku zakończyło się losowanie grup finałów piłkarskich mistrzostw świata, które odbędą się w 2006 roku w Niemczech. 32 zespoły, przydzielone do 4 koszyków, zostały podzielone na osiem grup.

Reprezentacja Polski, która wcześniej znajdowała się w trzecim koszyku (drużyny europejskie), trafiła po losowaniu do grupy A. Zmierzy się w niej z gospodarzem mistrzostw - Niemcami, a także Ekwadorem oraz Kostaryką.

Podział koszyków.

Koszyk 1: Niemcy (gospodarz), Brazylia (obrońca tytułu), Hiszpania, Meksyk, Włochy, Argentyna, Anglia, Francja.

Koszyk 2: Angola, Ghana, Togo, Tunezja, Wybrzeże Kości Słoniowej, Australia, Ekwador, Paragwaj.

Koszyk 3: Chorwacja, Czechy, Holandia, Polska, Portugalia, Szwajcaria, Szwecja, Ukraina.

Koszyk 4: Arabia Saudyjska, Iran, Japonia, Korea Południowa, Kostaryka, Trynidad i Tobago, USA, Serbia i Czarnogóra (Koszyk specjalny).

Komentarze przed losowaniem.

Zdaniem Guusa Hiddinka, trenera Australii, ""wszyscy potencjalni rywale są bardzo dobrzy"". Jego zespół zamierza sprawić niespodziankę na nadchodzących mistrzostwach świata.

Szkoleniowiec Hiszpanii, Luis Aragones, stawia jasne cele swojej ekipy na mistrzostwach świata - ""Nie dostanie się przynajmniej do najlepszej 16 będzie wielką porażką. Ale myślę, że tak nie będzie.""

Selekcjoner Iranu, Branko Ivankovic, chciałby rozegrać mecz otwarcia z gospodarzami imprezy. Twierdzi, że ""byłby to największy honor dla irańskiej piłki nożnej - rozegrać mecz przy milionowej widowni całego świata i w specjalnej oprawie"".

Paweł Janas, trener reprezentacji Polski, nie boi się o to, na kogo trafi jego zespół w losowaniu. Przyznał jednak, że po ostatnich meczach z Meksykiem, USA i Ekwadorem, przypadł mu styl ich gry.

Leo Beenhakker, trener reprezentacji Trynidadu i Tobago, uważa, że ""w piłce nożnej wszystko jest możliwe"". Wierzy, że silny zespół może rozegrać gorszy mecz, zaś potencjalnie słaba drużyna - znakomity. ""Futbol nie jest matematyką"" - zakończył."
train,"2006-12-14: Przewrót na Fidżi

Frank Bainimarama, głównodowodzący armii Fidżi, oświadczył, że 5 grudnia o 6 rano (GMT) wojsko przejęło władzę w kraju.

Bainimarama zawiesił obowiązywanie kilku artykułów konstytucji, powołał się na nowego prezydenta, dymisjonując dotychczasowego prezydenta i premiera Laisenię Qarasego.

Nowa Zelandia ogłosiła wprowadzenie sankcji wobec przedstawicieli fidżyjskiej armii. Australia wysłała w rejon archipelagu trzy okręty wojenne na wypadek konieczności ewakuacji swoich obywateli wypoczywających na Fidżi.

Premier Australii John Howard ujawnił, że szef rządu Fidżi prosił go telefonicznie o pomoc wojskową, ale Howard odmówił.

Groźba przewrotu wojskowego na Fidżi narastała od kilku dni. W poniedziałek wojsko rozpoczęło rozbrajanie policji i cywilnych służb porządkowych. Wcześniej armia niejednokrotnie groziła obaleniem rządu."
train,"2006-09-23: Festiwal TrotuArt w Łodzi

W Łodzi rozpoczął się I Międzynarodowy Festiwal Teatrów Ulicznych „TrotuArt 2006”

Festiwal rozpoczęła parada szczudlarzy, lalkarzy, mimów, orkiestr po głównej ulicy miasta - Piotrkowskiej."
train,"2007-08-17: Płyta kompaktowa ma 25 lat

Dwadzieścia pięć lat temu wytwórnia PolyGram zaprezentowała album zespołu ABBA na płycie kompaktowej. Premiera odbyła się dokładnie 17 sierpnia 1982 w Niemczech.

Nad zapisem muzyki w postaci cyfrowej na srebrnym krążku pracowały firmy Sony i Philips. Dokładnie dnia 17 sierpnia 1982 roku w Hanowerze wyprodukowano pierwszą taką płytę - album The Visitors zespołu Abba. Pierwsze krążki ukazały się w handlu dwa miesiące później.

Spory o to, kto pierwszy wprowadził na rynek płytę CD jednak trwają do dnia dzisiejszego. Często mówi się o Symfonii Alpejskiej opus 64 Ryszarda Straussa a także o wznowionym albumie 52nd Street Billego Joela jako pierwszym krążku CD.

W początkowej fazie na płytach kompaktowych dominowała właśnie muzyka klasyczna, a ich odbiorcami byli zamożniejsi audiofile. Niestety za luksus słuchania muzyki cyfrowej bez trzasków trzeba było dużo zapłacić. Pierwszy na świecie odtwarzacz CD firmy Sony CDP-101 kosztował wtedy na rynku japońskim 168.000 jenów (￥). Cyfrowa rewolucja szybko ogarnęła cały przemysł, nie tylko muzyczny ale także komputerowy. W ciągu 25 lat sprzedaż płyt kompaktowych na całym świecie przekroczyła ponad dwieście miliardów egzemplarzy.

Płyta CD zrewolucjonizowała branżę muzyczną i komputerową. W czerwcu 1985 roku zadebiutowała płyta CD-ROM (z ang. Read Only Memory) używana w komputerach, a w 1990 roku płyta CD-Recordable. W połowie lat 90. na rynku zadebiutowała płyta DVD, a rok temu HD DVD i Blu-ray."
train,"2008-07-13: Bronisław Geremek zginął w wypadku samochodowym

W wieku 76 lat zginął eurodeputowany prof. Bronisław Geremek (1932-2008).

Kondolencje związane z jego śmiercią napływają z całego świata, wyrazili je m.in.: Lech Kaczyński, prezydent Francji Nicolas Sarkozy, prezydent Włoch Giorgio Napolitano oraz José Manuel Durão Barroso. Minutą ciszy uczczono również jego pamięć podczas dzisiejszego spotkania Unii dla Śródziemnomorza, odbywającego się w Paryżu. Odbyło się to na prośbę Lecha Kaczyńskiego.

Prezydent Polski Lech Kaczyński w związku ze śmiercią Bronisława Geremka wydał także oświadczenie o treści:

„Jestem głęboko poruszony tragiczną śmiercią Profesora Bronisława Geremka. Odszedł jeden z głównych twórców Sierpnia '80, wybitny historyk, zasłużony dla Polski polityk, odznaczony za zasługi dla Ojczyzny Orderem Orła Białego. Wielokrotnie dyskutowaliśmy, często różniąc się w poglądach. Zawszę jednak będę wspominał Pana Profesora jako człowieka wielkiej kultury, wiedzy i doświadczenia. Straciliśmy orędownika polskiej niepodległości w czasach, gdy była nam odebrana. Odszedł ambasador niepodległej już Rzeczypospolitej na wszystkich kontynentach, powszechnie obdarzany szacunkiem i uznaniem. W imieniu Polski i Polaków składam hołd Zmarłemu. Cześć Jego pamięci - Lech Kaczyński, Prezydent Rzeczypospolitej Polskiej”.

Natomiast José Manuel Durão Barroso w komunikacie prasowym napisał: „żeby wszystkie pokolenia pamiętały o Bronisławie Geremku jako o przykładzie człowieka o wielkim i wolnym duchu, który pozostanie w naszej pamięci jako jeden z największych symboli wolności wobec wszelkich opresji. (...) Zachowam bezgraniczny podziw dla historycznej i politycznej roli, którą Geremek odegrał dla całego pokolenia Europejczyków”.

„Zapamiętam Bronisława jako wielkiego polskiego patriotę i wielkiego Europejczyka” – powiedział Günter Verheugen. Był on „jednym z ludzi, którzy zmienili historię naszego kontynentu. Prywatnie był moim bliskim przyjacielem. Pracowaliśmy razem, głównie przy polskich negocjacjach akcesyjnych. Jego wsparcie i rady były dla mnie zawsze bardzo istotne. Nigdy go nie zapomnę” - dodał.

„Osobiście tracę drogiego przyjaciela, z którym od dawna łączyły mnie więzy autentycznego wzajemnego szacunku i sympatii. Odszedł wspaniały polski patriota, wojownik o wolność i zagorzały Europejczyk” - napisał prezydent Włoch Giorgio Napolitano w depeszy kondolencyjnej skierowanej do rodziny zmarłego.

Natomiast Zbigniew Brzeziński, doradca prezydenta Jimmy'ego Cartera ds. bezpieczeństwa narodowego stwierdził, że „śmierć Bronisława Geremka jest dla Polski wielką katastrofą. Był on powszechnie na świecie traktowany jako wybitny polski mąż stanu i uważany za najlepszego ministra spraw zagranicznych od czasu odzyskania przez Polskę niepodległości w 1989 r. Był gorącym patriotą, doskonałym mówcą, rozważnym politykiem i głęboko myślącym naukowcem. Bronka uważałem za swego osobistego przyjaciela i jego stratę odczuwam jak najbardziej osobiście. (...) Był doskonałym przedstawicielem ""Solidarności"" na arenie międzynarodowej. Przyczynił się do jej traktowania jako odpowiedzialnego i naprawdę demokratycznego ruchu na rzecz wolności” - dodał.

Wypadek.

Do wypadku, w którym zginął Bronisław Geremek doszło ok. godz. 13:20 w okolicy Lubienia (województwo wielkopolskie). Mercedes, którym podróżował, zjechał na przeciwny pas ruchu i zderzył się z Fiatem Ducato. „Funkcjonariusze badają okoliczności zdarzenia. Przesłuchali już pierwszych świadków” - poinformował Mariusz Sokołowski z Komendy Głównej Policji w Warszawie.

Z ustaleń dziennika.pl wynika, że przyczyną wypadku mogła być usterka samochodu. „Policjanci dopuszczają też hipotezę, że Geremek zasłabł za kierownicą. To jednak bardzo ostrożne przypuszczenia, bowiem miejsce wypadku muszą jeszcze zbadać biegli. Pierwsze ustalenia wskazują, że Geremek nie jechał z nadmierną prędkością” - doniósł serwis.

Kobieta która podróżowała z Geremkiem nie pamięta, aby miał on problemy ze zdrowiem podczas jazdy. „To trwało ułamki sekund. Nawet nie wiem, jak to się stało. Nie było widać, by z Bronisławem Geremkiem działo się coś złego” - mówiła po wypadku.

Jechał on z Warszawy w stronę granicy z Niemcami.
Bronisław Geremek.

Bronisław Geremek urodził się 6 marca 1932 r. w Warszawie. Był politykiem, a z wykształcenia historykiem i mediewistą. Posiadał tytuł profesora nadzwyczajnego Polskiej Akademii Nauk. Był ministrem spraw zagranicznych (1997-2000), byłym przewodniczącym Unii Wolności, posłem na Sejm X, I, II i III kadencji, a od 2004 r. do 2008 r. eurodeputowanym Parlamentu Europejskiego.

W okresie PRLu był w opozycji. Po zakończeniu kadencji planował zająć się pracą naukową.

Odznaczony wieloma orderami oraz wyróżnieniami, m.in.: Wielkim Krzyżem z Gwiazdą Orderu Zasług RFN oraz Pour le Mérite. W 2002 r. prezydent Aleksander Kwaśniewski uhonorował go Orderem Orła Białego."
train,"2007-04-14: Jarosław Gowin: Marek Jurek założy nową partię

""Odejście Marka Jurka z PiS oznacza powstanie nowej partii i przedterminowe wybory"" – uważa Jarosław Gowin, senator VI kadencji wybrany z listy Platformy Obywatelskiej.

""Jedna trzecia klubu PiS głosowała wbrew temu, co powiedział premier. Myślę, że to właśnie ta jedna trzecia będzie stanowić polityczne zaplecze Jurka"" – stwierdził.

Natomiast wiceminister gospodarki Paweł Poncyliusz uważa, że ""Jurek jest człowiekiem honorowym. Nie wiem, czy nie zachował się zbyt honorowo, ale to, co stało się wczoraj w Sejmie, musiało go bardzo zaboleć."" Stwierdził również, iż Marek Jurek jest człowiekiem, który potrafi sobie ułożyć karierę.

Były Marszałek Sejmu Marek Jurek zrezygnował z członkostwa w PiS - poinformował premier Jarosław Kaczyński 14 kwietnia w czasie obrad Rady Politycznej PiS. Był on wiceprezesem PiS-u.
Jurek opuścił posiedzenie Rady wraz z grupą ok. 10 posłów (m.in. Artur Zawisza, Małgorzata Bartyzel, Dariusz Kłeczek, Marian Piłka, Wojciech Mojzesowicz)."
train,"2007-09-18: 14 października odbędzie się finał Polskiej Ligi Futbolu Amerykańskiego

14 października o godzinie 13:00 zostanie rozegrany Finał Polskiej Ligi Futbolu Amerykańskiego. Bój o miano najlepszego zespołu będzie toczył się na stadionie Marymontu Warszawa.

W półfinałach rywalizują Pomorze Seahawks z The Crew Wrocław (29.09) i Warsaw Eagles z AZS Silesia Miners (30.09).

""W półfinale rozgrywek 30 września zmierzą się Warsaw Eagles z AZS Silesia Miners oraz dzień wcześniej Pomorze Seahawks z The Crew Wrocław. Wiadomo, że gospodarzem pierwszego będzie zespół warszawski, a mecz rozegrany zostanie w Żyrardowie. Kto będzie gospodarzem drugiego półfinału zadecydują ostatnie dwa mecze rozgrywek"" - poinformował Jędrzej Stęszewski, komisarz ligi.

W sobotę (22 września) mecze między sobą rozegrają drożyny: Husaria Szczecin i Pomorze Seahawks.
Natomiast 23 września Kozły Poznań z The Crew Wrocław. 

Wyniki rundy sezonu zasadniczego:

Polska Liga Futbolu Amerykańskiego (PLFA) została utworzona w 2006 roku. Inauguracja miała miejsce 8 października 2006 roku w Łodzi."
train,"2006-05-16: Giro d'Italia 2006: 10 etap - pierwsza udana ucieczka

Dzisiejszy etap skończył się w miasteczku na ostrodze włoskiego buta. Więcej w zapowiedzi etapu. Jutro dzień przerwy, pojutrze jazda indywidualna na czas.

Przebieg wyścigu.

Znów z przodu uformowała się grupka 21 uciekinierów. Ich przewaga nad peletonem ok. 80 km. przed metą wynosiła nawet 5’50’’. Jednak za napędzanie peletonu i pościg zabrała się drużyna wicelidera - Cunego i Polaka - Sylwestra Szmyda, włoska Lampre. Pierwszym z uciekinierów, który odpadł na jednym z podjazdów i został doścignięty przez peleton, był Siergiej Matiejew. Pojedynczo odpadali kolejni zawodnicy. Na 140 km od peletonu oderwać próbowała się trójka kolarzy, m.in. Joackhim z Discovery. Na chopce, 18 km. przed metą, przeprowadził kolejny atak, jednak momentalnie doskoczył do niego jeden z pomocników lidera.

Nie było szans oderwać się od rozpędzonego peletonu. Za to rosły szanse Belga - A. Merksa, który zdecydował się oderwać od uciekającej, niespełna już 20 osobowej, grupki. Od 176 km. ""Kanibal"" samotnie zmierzał po zwycięstwo na 10 etapie. W 18-osobowej grupce nie miał kto gonić Belga i jego szanse rosły. Jednak Marks nie dał rady utrzymać wysokiego tempa, został dogoniony na ostatnich metrach. Uciekinierzy dziś mieli szczęście, na kilkanaście kilometrów przed metą peleton pogodził się z tym, że nie dogoni ucieczki i zwolnił tempo. Dojechał na metę ponad 3 minuty po uciekinierach.

Wyniki.

Etap 10
1. Franco Pellizotti (Ita) Liquigas 4.39.47
2. Wladimir Efimkin (Rus) Caisse d'Epargne-Illes Balears
3. Siergiej Jakowlew (Kaz) Liberty Seguros-Würth Team 0.02
51. Sylwester Szmyd (Pol) Lampre-Fondital 3.34

Klasyfikacja Generalna
1. Ivan Basso (Ita) Team CSC 39.29.40
2. José E. Gutierrez Cataluna (Spa) Phonak Hearing Systems 1.34
3. Damiano Cunego (Ita) Lampre-Fondital 1.48
4. Franco Pellizotti (Ita) Liquigas 2.05
5. Paolo Savoldelli (Ita) Discovery Channel Pro Cycling Team 2.35
19. Sylwester Szmyd (Pol) Lampre-Fondital 5.14
152. Piotr Mazur (Pol) Saunier Duval-Prodir 1.05.31

Baranowski już nie jedzie.

Podczas dzisiejszego etapu wycofał się Dariusz Baranowski z Liberty Seguros. Od samego początku nie czuł się na siłach, był zmęczony chorobą. W tym sezonie to dopiero jego 2 wyścig - przed Giro przejechał w wyścigach zaledwie 160 km. Nie tylko Dariusz się wycofał, nie zobaczymy też 15 innych kolarzy. W najgorszej sytuacji obecnie jest Cofidis, w którym pozostało zaledwie 6 zawodników.

Jan Ullrich buduje formę.

Ullrich cały czas jedzie spokojnie, nie atakuje. Mówi, że na czasówkach i płaskich etapach czuje się dobrze. Pozostała mu do dopracowania jazda w górach. Przypomnijmy, że Jane nie mierzy po czołowe miejsca w Giro. Przyjechał tu jedynie przygotowywać się do Tour de France, traktuje ten wyścig jak trening."
train,"2005-09-03: Wojciech Brochwicz kontaktował Jarucką z Miodowiczem

Jak poinformowała dziś Rzeczpospolita, Wojciech Brochwicz, wiceszef MSWiA w rządzie Jerzego Buzka oraz obecny radca prawny i doradca Andrzeja Barcikowskiego, szefa ABW, kontaktował Annę Jarucką z Konstantym Miodowiczem, posłem Platformy Obywatelskiej.

Brochwicz usprawiedliwia Jarucką mówiąc, że nie była to prowokacja, a szczera prawda. """"Jarucka przyszła do mojej kancelarii 9 sierpnia. Nigdy wcześniej jej nie widziałem. Opowiedziała mi o podmianie oświadczenia Cimoszewicza i poprosiła o kontakt z kimś z komisji śledczej. Znam tylko posła Miodowicza, więc zwróciłem się do niego"""" - tłumaczył on gazecie. Według tego co mówił, Jarucka przyszła do niego po kontakcie ze wspólnym lekarzem, któremu zwierzyła się ze sprawy.

Dwa dni później w kancelarii Brochwicza odbyło się spotkania Jaruckiej i Miodowiczem, w czasie którego napisała ona swoje oświadczenie przekazane komisji. Przypominamy, że prokuratura postawiła cztery zarzuty Annie Jaruckiej, m.in. składanie fałszywych zeznań podczas przesłuchania przed sejmową komisją śledczą."
train,"2007-06-22: Najniższe poparcie dla Busha od czasów Nixona

Według opublikowanego 21 czerwcaw tygodniku ""Newsweek"" sondażu, 43. prezydent USA jest najbardziej niepopularny od czasów Richarda Nixona.

Amerykańskiego prezydenta popiera zaledwie 26% ankietowanych, czyli najmniej od objęcia prezydentury w styczniu 2001 roku. Ostatnio z tak niskim poziomem zaufania był Nixon, kiedy to w 1974 roku pozytywnie oceniało go tylko 23% Amerykanów.

Na tak niekorzystny wizerunek Busha wpłynęła wojna w Iraku, której nie aprobuje 73%. Pozytywnie tę politykę ocenia 23% respondentów. Połowa Amerykanów jest przeciwna prowadzonej przez George W. Busha wojnie z terroryzmem, podczas gdy zgadza się z nią 43%."
train,"2006-02-13: ZIO: Wyniki snowboardu i biathlonu kobiet

Trzeciego dnia Zimowych Igrzysk Olimpijskich rozdano medale w konkurencjach snowboardowego half-pipe’u i biatlonu kobiet. W obydwu zmaganiach brały udział reprezentantki Polski.

Paulina Ligocka po pierwszym, snowboardowym przejeździe zajmowała 11. miejsce zdobywając 31.8 pkt. Dawało jej to szanse na awans do finału, gdyż w drugim przejeździe nie startowała już szóstka zwycięzców pierwszego przejazdu, a sześć kolejnych zawodniczek z drugiego przejazdu mogło awansować do rundy finałowej. W niej jednak Paulina nie zmieniła swojej pozycji i ostatecznie zajęła 11. miejsce. W finale złoto zdobyła Amerykanka Hannah Teter, srebro wywalczyła jej rodaczka Gretchen Bleiber, natomiast brąz zdobyła reprezentantka Norwegii, Kjersti Buaas.

W biatlonie kobiet najlepszy wynik spośród Polek osiągnęła Krystyna Pałka. Ani razu nie chybiając na strzelnicy zajęła 6. lokatę. Inna polska zawodniczka, Magdalena Gwizdoń zajęła 34. miejsce czterokrotnie nie trafiając. Złoto wpadło w ręce reprezentantki Rosji Swietłany Iszmuratowej, srebro zdobyła również Rosjanka Olga Pylewa, a brąz wywalczyła Niemka Martina Glagow."
train,"2006-05-15: Janas ogłosił skład na mundial

Dziś trener reprezentacji polski w piłce nożnej, Paweł Janas, zaprezentował ostateczny skład na finały Mistrzostw Świata w piłce nożnej.

Bramkarze:
Artur Boruc, Tomasz Kuszczak, Łukasz Fabiański.

Obrońcy:
Dariusz Dudka, Mariusz Lewandowski, Seweryn Gancarczyk, Mariusz Jop, Michał Żewłakow, Marcin Baszczyński, Jacek Bąk.

Pomocnicy:
Damian Gorawski, Piotr Giza, Arkadiusz Radomski, Radosław Sobolewski, Mirosław Szymkowiak, Sebastian Mila, Jacek Krzynówek, Kamil Kosowski, Euzebiusz Smolarek.

Napastnicy:
Paweł Brożek, Ireneusz Jeleń, Grzegorz Rasiak, Maciej Żurawski.

Mistrzostwa rozpoczną się 9 czerwca 2006 roku. Reprezentacja Polski zagra w grupie A z następującymi rywalami:"
train,"2009-07-31: Zapowiedź nowej strony internetowej Fundacji GAJUSZ

W 2009 roku mija 11 lat odkąd Fundacja GAJUSZ rozpoczęła swoją działalność, której głównym celem jest pomoc przewlekle i nieuleczalnie chorym dzieciom. Producenci nowej strony internetowej tak zapowiadają start witryny:

""W ostatnich kilku latach przekonaliśmy się jak wielkie znaczenie ma komunikacja pomiędzy nami, a światem zewnętrznym, jak wielkim i pomocnym narzędziem jest Internet. Dzięki niemu mogli Państwo m.in. uczestniczyć w wielu akcjach przeprowadzanych wyłącznie za pomocą naszej strony WWW.""

""W tym roku Internet obchodzi swoje 20 urodziny, a strona internetowa Fundacji GAJUSZ istnieje od 10 lat.
Rozmowy wewnętrzne nad modernizacją naszej witryny prowadziliśmy od roku.""
Dzisiaj informujemy Państwa, że od maja tego roku trwają intensywne prace nad stworzeniem nowej strony naszej Fundacji oraz:

""3 sierpnia zaprezentujemy Państwu wersję beta.""

Obecnie witryna Fundacji dostępna jest w ograniczonym zakresie, dopuszczona jest do testów wewnętrznych. 3 sierpnia br. o godzinie 12:00 opublikowana zostanie wersja beta nowej strony; użytkownicy gajusz.org.pl będą mieli możliwość testowania funkcjonalności witryny internetowej Fundacji GAJUSZ. Z końcem września 2009 roku pojawi się wersja ostateczna (RTM).

Nowe logotypy.

Wraz z nową stroną internetową opublikowane zostaną nowe logotypy Fundacji oraz:"
train,"2010-02-15: Narciarstwo dowolne: Kanadyjczyk Alexandre Bilodeau złotym medalistą w jeździe po muldach

Kanadyjczyk Alexandre Bilodeau wywalczył pierwszy złoty medal dla reprezentacji gospodarzy podczas Igrzysk Olimpijskich w Vancouver, wygrywając zjazd po muldach.

Drugie miejsce zajął Australijczyk Alexandre Bilodeau, a trzecie Amerykanin Bryon Wilson."
train,"2005-10-15: Dziesięć osób rannych w eksplozji w stolicy Trynidadu

10 osób zostało rannych w wyniku eksplozji przed klubem nocnym w stolicy Trynidadu, Port-of-Spain. Władze nie wiedzą jeszcze, co było przyczyną wybuchu. Żadna grupa nie przyznała się też do zamachu terrorystycznego. To już czwarta eksplozja w tej okolicy. Wszystkie poprzednie miały miejsce mniej więcej w tym samym czasie co miesiąc. Tym razem wybuch nastąpił pod popularnym klubem „Smoky and Bounty”.

Policja aresztowała pięć osób, które mogą mieć związek z eksplozją. Wśród nich jest lider lokalnej organizacji islamskiej, Jamaat al-Muslimeen.

""To najgorszy atak na nasze miasto i przeciwko naszym mieszkańcom"" – podkreślił Minister Obrony Narodowej Trynidadu, Martin Joseph.

Amerykański Departament Stanu i rząd Kanady wydały ostrzeżenia dla turystów przestrzegające przed wyjazdami w ten rejon."
train,"2008-09-14: Jak poprawić stosunki z Białorusią?

W piątek, w atmosferze przypominającej raczej staropolską biesiadę aniżeli dyplomatyczne spotkanie, odbyły się rozmowy pomiędzy szefami dyplomacji Polski i Białorusi.

Powolne ocieplenie na linii Unia Europejska – Białoruś stało się punktem wyjściowym dla dyplomatycznego spotkania szefów dyplomacji z Polski i Białorusi. W dworku Chruszczowa w Białowieży minister Radosław Sikorski spotkał się z szefem białoruskiego MSZ – Siarhiejem Martynauem. Głównym tematem spotkania były trudne stosunki UE – Białoruś oraz możliwości zbliżenia Białorusi zarówno do Polski, jak i do Europy. Szef polskiej dyplomacji wiele uwagi poświęcił zniesieniu wiz zarówno dla wysokich państwowych urzędników, jak i dla zwykłych obywateli Polski i Białorusi.

– ""Przypomnę, że Polsce wcale nie zależało na wprowadzaniu wiz dla Białorusi. Byliśmy do tego przymuszeni wejściem do grupy Schengen"" – powiedział Sikorski.

Dodał również, że Polska będzie się zastanawiać w jaki sposób obniżać cenę wiz i liberalizować zasady ich przyznawania, usprawniać prace konsulatów, a także jak szybko i pod jakimi warunkami możliwe będzie zniesienie zakazu wjazdu na teren państw UE dla urzędników i przedstawicieli władz Białorusi.

– ""Polska chce podpisać z Białorusią umowę o małym ruchu granicznym, a nawet wnioskuje do Komisji Europejskiej, aby pas graniczny objęty umową – nie tylko z Białorusią, ale z Ukrainą i Rosją – zwiększyć z 30 do 50 km"" – mówił szef polskiego MSZ.

Jak dodał, istnieje również szansa, że już w przyszłym roku popłyniemy kanałem augustowskim w jego części należącej do Białorusi."
train,"2009-08-25: Śrem: otwarcie kolejnego bloku TBS

Co raz więcej bloków mieszkalnych w Śremie. Dzisiaj w samo południe burmistrz miasta, Adam Lewandowski z prezesem Śremskiego Towarzystwa Budownictwa Społecznego otworzyli kolejny blok ŚTBS przy ul. Kopernika przy osiedlu o niskiej zabudowie jednorodzinnej.

Poświęcenia dokonał ks. Andrzej Zieliński, proboszcz parafii pw. bł. Michała Kozala, do której należy nowy blok. W trzypiętrowym obiekcie z trzema klatkami schodowymi mieści się łącznie 36 mieszkań. Mieszkania są dwu- i trzypokojowe. Wprowadzono w nich najnowsze systemy ogrzewania.

Śremski TBS jest pierwszym towarzystwem tego typu działającym w Polsce. Już w 1994 r. wybudowano pierwszy czynszowy blok mieszkalny z 36 mieszkaniami. Sfinansowany został w ok. 70% z budżetu Gminy Śrem, pozostałą część stanowiły środki własne przyszłych lokatorów. Budynek wybudowany przez TBS w Śremie był pierwszym tego typu w kraju.

Obecnie towarzystwo czeka na promesę na budowę kolejnych bloków – tym razem 16-rodzinnych budynków przy ul. Żurawiej. Również tam mają powstać kolejne wojskowe bloki mieszkalne."
train,"2005-06-27: Oleksy: nie jestem parasolem dla sprawców operacji paliwowych

""Nie spełniałem, ani nie spełniam żadnej roli parasola ochronnego dla sprawców operacji paliwowych; nigdy nie odgrywałem i nie odgrywam żadnej roli w sektorze energetycznym"" – to słowa Józefa Oleksego z jego dzisiejszego zeznania przed sejmową komisją śledczą ds. PKN Orlen.

Oleksy dodał, że nigdy nie miał związku z sektorem paliwowym z wyjątkiem okresu, gdy był premierem i gdy Rada Ministrów ustalała sposób konsolidacji tego działu gospodarki. Oleksy zaprzeczył, jakoby kiedykolwiek miał wpływ na obsadzanie kierowniczych stanowisk w Orlenie."
train,"2008-03-12: Czy Radosław Sikorski powiedział za dużo?

Na wniosek Antoniego Macierewicza Prokuratura Okręgowa w Warszawie wszczęła śledztwo w sprawie domniemanego ujawnienia tajemnicy państwowej przez Radosława Sikorskiego. 

Do ujawnienia tajemnicy państwowej według Macierewicza miało dojść w marcu i kwietniu 2007 r., podczas wywiadów z dziennikarzami „Rzeczpospolitej” oraz „Newsweeka”. Sikorski miał w ich trakcie opowiadać o informacjach uzyskanych na posiedzeniu Kolegium ds. służb specjalnych 9 stycznia 2007.

Rzeczniczka warszawskiej Prokuratury Okręgowej Katarzyna Szeska poinformowała, że dokładne wyjaśnienie wszystkich okoliczności zdarzenia wymaga przeprowadzenia czynności o charakterze procesowym.

Radosław Sikorski twierdzi, że cała sprawa dotyczy jedynie wyśmiewanych przez niego pseudoinformacji dostarczanych przez Macierewicza, „jakoby północny Afganistan i armia afgańska były ponownie pod kontrolą Rosji”."
train,"Sprawa o. Hejmo: IPN ujawni nazwiska agentów

Szef pionu badawczo-naukowego IPN, Paweł Machniewicz, poinformował że Instytut poda nazwiska agentów i oficerów związanych z ojcem Hejmo i środowiskiem donoszącym na Jana Pawła II.

Machniewicz dodał że informacje powinny pojawić się w obiecywanym majowym terminie i prawdopodobnie zostaną zamieszczone na stronach internetowych IPN.

Po ujawnieniu informacji pod koniec kwietnia przez Leona Kieresa o tym, że ojciec Konrad Hejmo współpracował z organami bezpieczeństwa, nie cichną komentarze i spory w tej sprawie.

Episkopat Polski zawiesił ojca Hejmo w funkcji dyrektora Domu Pielgrzyma w Rzymie. Jednocześnie zapowiedział powołanie dwóch komisji do zbadania zarzutów wobec o. Hejmo.

Sam duchowny nie przyznaje się do zarzutu współpracy. Potwierdza jedynie że w latach 80. kontaktował się z obywatelem niemieckim który nagrywał ich rozmowy na magnetofonie. Jednak ojciec Hejmo nie chce ujawnić jego danych gdyż dawno już nie żyje i nie chce sprawiać przykrości jego rodzinie.

Tymczasem PAP dotarł do informacji według których ojciec Hejmo świadomie współpracował z IV departamentem MSW a następnie z wywiadem PRL który zwerbował go w Rzymie podając się za wywiad zachodnioniemiecki."
train,"2005-08-07: Żużlowy Drużynowy Puchar Świata we Wrocławiu: Polacy najlepsi

W rozegranym wczoraj we Wrocławiu Drużynowym Pucharze Świata na Żużlu zwyciężyli Polacy. Wyprzedzili drugich Szwedów o 28 punktów. W składzie polskiej drużyny wystąpili Tomasz Gollob, Jarosław Hampel, Rune Holta, Piotr Protasiewicz i Grzegorz Walasek.

Polacy zaczęli prowadzić od piątego biegu, w którym to defektu doznał motor szweda Petera Karlssona. Wcześniej, w biegu czwartym, drużyny Polski i Szwecji miały po tyle samo punktów. Biało-czerwoni nie dali sobie wydrzeć prowadzenia do końca spotkania, w wyniku czego już w biegu 20. zapewnili sobie zwycięstwo.

Najwięcej punktów wśród Polaków zdobył jeżdżący na codzień w barwach Unii Tarnów Tomasz Gollob - 14. Po 13 punktów zdobyli Hampel oraz Protasiewicz. Holta uzyskał 12 punktów, zaś Walasek 10.

Po meczu, reprezentant Szwedów, Tony Rickardsson przyznał, że jego zespół skoncentrował się na walce o drugie miejsce, """"bo widać było, że Polacy są dla nas za dobrzy."""" """"To rozczarowujące, że po dwukrotnym w ostatnich latach zwycięstwie w DPŚ, nie mogliśmy obronić tego trofeum"""" - dodał."
train,"2010-05-26: Dzień ""gejowskiej dumy"" w Brukseli – 35 tysięcy uczestników

Zdaniem agencji Belga cytującej organizatorów Gay Pride, w manifestacji środowisk LGBT zorganizowanej w centrum stolicy Belgii wzięło w tym roku udział około 35 tysięcy osób.

Maszerowano przywołując głównie postulaty społeczno-polityczne dotyczące zaprzestania dyskryminacji mniejszości seksualnych w Europie, a kierowane do przewodniczącego Rady Europejskiej Hermana Van Rompuya i do Belgii, która w lipcu tego roku przejmuje przewodnictwo w Unii Europejskiej. Zwracano również uwagę na sytuację gejów i lesbijek w krajach Afryki i Bliskiego Wschodu, w których dochodzi do aktów zinstytucjonalizowanej, agresywnej homofobii państwowej.

Agencja AFP odnotowuje przybycie na Gay Pride belgijskich polityków, których liczny udział wiąże z zaplanowanymi na 13 czerwca 2010 r. wyborami parlamentarnymi w tym kraju."
train,"22 stycznia 2015 r. Dzień Domeny Publicznej w Gdańsku

Po obchodach Dnia Domeny Publicznej w Muzeum Powstania Warszawskiego, KOED zaprasza do Gdańska, gdzie Instytut Kultury Miejskiej 22 stycznia organizuje święto domeny publicznej. Tego dnia IKM rozpocznie projekt ""Miasto: szukam"", który inspirować będzie młodzież w wieku gimnazjalnym i licealnym do twórczego korzystania z utworów z domeny publicznej.

IKM we współpracy z Politechniką Gdańską, Pomorską Biblioteką Cyfrową, Gdańskim Inkubatorem Przedsiębiorczości STARTER oraz Gimnazjum nr 9 w Gdańsku zorganizuje zajęcia i warsztaty z wyszukiwania wartościowych utworów domeny publicznej w bibliotekach cyfrowych, opracowania graficznego i tworzenia kolaży z wyszukanych materiałów, kreatywnego pisania zainspirowanego fragmentami odnalezionych w domenie publicznej wycinków gazet, książek czy tomików poezji oraz warsztaty z przedsiębiorczości, które pokażą jak inspiracje z domeny publicznej przenieść na pomysł na biznes. Powstaną również scenariusze lekcji dla nauczycieli, które wykorzystywać będą pomysły związane z domeną publiczną.

Ciekawym elementem wydarzenia będzie poczęstunek oparty na przepisach kulinarnych z domeny publicznej w oparciu o przepisy pochodzące z wydanej po raz pierwszy na początku XIX, a wznowionej w 1858 roku Gdańskiej Książki Kucharskiej autorstwa Marie Rosnack (w jęz. niemieckim). Książka dostępna jest w wersji cyfrowej dzięki Pomorskiej Bibliotece Cyfrowej.

Poczęstunek przygotowany będzie przez kulinarne trio waGary, czyli Weronikę Szadowiak, Martę Okuniewską i Izabelę Stencel. – ""Podamy do stołu między innymi przysmak, którego historia sięga XV wieku"" – mówiły przedstawicielki tria waGary i dodały: – ""Kulinarne rekonstrukcje historyczne to bardzo wciągające zajęcie, a w kuchni trzeba było trochę eksperymentować, aby sprawdzić potrawy przed poczęstunkiem. Nie problem przeliczyć łuty i funty na współczesne miary i wagi. Większym wyzwaniem było zrezygnowanie ze zjełczałego masła w recepturach, wyznaczenie ilości w przepisach określonych jako „według własnego uznania”, czy też dobrać formę, długość i temperaturę pieczenia. Niektóre przepisy musiałyśmy zatem uwspółcześnić, nie rezygnując z pierwotnego charakteru potraw. Mamy wrażenie, że się udało. Będziecie mieli Państwo szansę ocenić to samemu"".

Dzień Domeny Publicznej w Gdańsku rozpocznie się 22 stycznia 2015 r. o godz. 17.00 w sieni IKM, ul. Długi Targ 39/40."
train,"2006-12-24: Wigilia Świąt Bożego Narodzenia 2006

Dziś Kościół katolicki obchodzi Wigilię Bożego Narodzenia.
Watykan.

W południe po modlitwie Anioł Pański papież Benedykt XVI skierował do wszystkich polaków słowa: ""Pozdrawiam wszystkich Polaków. Już za kilka godzin będziemy się radować z narodzenia Pana. Życzę dobrych, spokojnych i pełnych radości świąt. Niech Boży Syn, który przyszedł na ziemię, obficie wszystkim błogosławi.""

Zgodnie z tradycją zapoczątkowaną przez swojego poprzednika papieża Jana Pawła II Benedykt XVI tuż po godzinie 18 w wigilijny wieczór zapalił w oknie w Pałacu Apostolskim świeczkę, symbolizującą pragnienie pokoju na świecie. Polski papież zwyczaj ten wprowadził w 1981 roku na znak solidarności z cierpiącymi narodami, przede wszystkim z Polską, gdzie trwał stan wojenny.

Po tym symbolicznym akcie papież udzielił błogosławieństwa uczestnikom uroczystości odsłonięcia szopki na Placu św. Piotra.

Jeszcze dziś o północy rozpocznie się pasterka celebrowana przez papieża. W czasie tej uroczystej Mszy św. zaśpiewa między innymi chór zamiejscowego wydziału Katolickiego Uniwersytetu Lubelskiego pod batutą ks. Witolda Batyckiego, proboszcza parafii w Lubyczy Królewskiej.

Polska.

Z tradycyjnym bożonarodzeniowym orędziem wystąpił prymas Polski kardynał Józef Glemp. ""Niech wszystkich ogarnia wspólne dobro: Ojczyzna i Kościół, który wszystkim błogosławi"". Prymas zaapelował o jedność rodaków zarówno tych, którzy pozostali w Polsce jak i tych, którzy są na emigracji. Część swojego orędzia poświęcił pamięci 25 rocznicy stanu wojennego: ""Dzieci i młodsi nie pamiętają okresu stanu wojennego, ale ludziom doświadczonym głęboko zapadł w pamięci, ponieważ towarzyszyły mu cierpienia i lęki. Pozostała po nim wielka nauka - jedność. My w tej jedności byliśmy zwarci i dlatego potrafiliśmy łatwiej go przeżyć"" - mówił kardynał Glemp."
train,"2007-09-16: Błąd pilotów przyczyną wypadku na Air Show 2007 w Radomiu?

Pogoda nie miała wpływu na katastrofę lotniczą podczas pokazów w Radomiu, w której zginęło dwóch pilotów z grupy akrobacyjnej ""Żelazny"" - poinformowało radio RMF FM. Pojawiły się spekulacje, że przyczyną zdarzenia mógł być błąd pilota.

Komisja Wypadków Lotniczych zgromadziła już bardzo dużo materiałów na temat wypadku. Do ustalenia przyczyny brakuje jej jeszcze planu akrobacji pilotów grupy ""Żelazny"".

Do kolizji samolotów doszło 1 września 2007 roku podczas Air Show w Radomiu. Maszyny zderzyły się skrzydłami, w wyniku czego jedna z nich spadła do lasu w okolicy lotniska. Zginęli dwaj piloci - Lech Marchelewski, prezes Aeroklubu Ziemi Lubuskiej i założyciel grupy ""Żelazny"", oraz Piotr Banachowicz."
train,"2008-06-11: Śląscy policjanci jako pierwsi w Polsce przystąpią do projektu Babel

Śląscy policjanci, jako jedyni w Polsce, wraz z Włochami i Rumunami wezmą udział w projekcji ""Babel"" organizowanym przez Unię Europejką. 1200 polskich policjantów, podzielonych według swoich umiejętności językowych, przez trzy lata będzie uczyło się przez internet języka angielskiego. Najlepsi pojadą na szkolenie do Rzymu i Londynu.

Koszt przedsięwzięcia to około 3 mln euro, z czego Polacy zapłacą tylko jedną trzecią kosztów szkolenia.

Serwery projektu i główny sztab znajdują się w rzymskiej siedzibie włoskiej Guardia di Finanza.

Śląscy policjanci korzystali już z programów unijnych, m.in. przy komputeryzacji komisariatów za 5 mln złotych, z czego 3,6 mln dała Unia Europejska."
train,"2008-09-08: Eurostudent liderem wśród prasy studenckiej

Według badań czytelnictwa, liderem wśród prasy studenckiej jest magazyn Eurostudent, bezpłatne czasopismo, dostępne na największych uczelniach w Polsce.

Według badań czytelnictwa prasy studenckiej, przeprowadzonych przez Millward Brown SMG/KRC, po raz piąty magazyn Eurostudent zdobył pierwsze miejsce. W badaniach czytelnictwa ostatniego wydania gazeta osiągnęła 45% zostawiając w tyle pozostałe tytuły: „Dlaczego” 9% oraz „Semestr” – 7%.

Badanie organizowane jest co roku od 2004 r. Przeprowadzane jest na polskich uczelniach wśród 500 studentów.

„Magazyn Akademicki Eurostudent” to bezpłatne czasopismo dla studentów, wydawane od 1995 roku. Magazyn ukazuje się 15 razy w roku w nakładzie 100 tys. egzemplarzy (kontrolowany przez Związek Kontroli Dystrybucji Prasy) i jest dystrybuowany przez własną sieć kolportażową, na uczelniach w 25 największych miastach akademickich w Polsce."
train,"2006-07-30: Kazaa zapłaci za legalność

Firma Sherman Networks, właściciel Kazaa, zawarła umowę o wypłaceniu odszkodowania w wysokości stu milionów dolarów czterem firmom muzycznym: Universal Music, Warner Music, EMI i Sony BMG. W ramach umowy Kazaa ma się także przekształcić w serwis sprzedaży plików.

Kazaa jest klienckim programem sieci P2P FastTrack, umożliwiającym pobieranie z internetu plików objętych prawami autorskimi. Producent programu, Sherman Networks, był wielokrotnie oskarżany o propagowanie piractwa komputerowego."
train,"2008-10-07: Amerykanie kręcą w Wolinie

W średniowiecznym skansenie na Wolinie ekipa amerykańskiej telewizji The History Chanell rozpoczęła zdjęcia do filmu o wikingach zamieszkujących wyspę we wczesnym średniowieczu. Role jomsborskich wojowników odtwarzają członkowie drużyny Grodu Trzygłowa ze Szczecina.
Produkcja jest częścią serialu o wojownikach szkockich, afrykańskich, rycerzach z Malty, samurajach i na ekranach ukaże się w lutym przyszłego roku. Inspiracją do nakręcenia tego odcinka w Polsce stały się coroczne festiwale wikingów i słowian na wyspie Ostrów Recławski w Wolinie."
train,"Komputer osobisty ma 30 lat

30 lat temu 12 sierpnia 1981 w sali balowej hotelu Waldorf Astoria w Nowym Jorku firma International Business Machines Corporation (IBM) zaprezentowała swój nowy wynalazek - komputer osobisty IBM PC. Wcześniej firma IBM znana była tylko z dużych komputerów typu mainframe (IBM System/360).

Ten protoplasta komputera osobistego (ang. Personal Computer) model IBM 5150 z 16-bitowym procesorem Intel 8088 pracującym z częstotliwością 4.77 MHz, posiadał 16 KB pamięci operacyjnej RAM w wersji najprostszej, 64 KB w wersji standardowej z możliwością rozbudowy do 256 KB, a nawet 640 KB. W istocie był to przodek wszystkich dzisiejszych pecetów.

Mikrokomputer nie posiadał twardego dysku, a nośnikiem danych wykorzystywał wynalezione przez IBM jedną lub dwie stacje dyskietek 5,25"" o pojemności 160 KB. Komputer wyposażony był w monitor, który wyświetlał aż 16 kolorów w trybie znakowym za pomocą karty graficznej Color Graphics Adapter, potrafił również wydawać dźwięki poprzez PC speaker.

Jako producenta systemu operacyjnego wybrano firmę Digital Research, znaną z systemu CP/M. Niestety, firma odmówiła i dlatego opracowanie systemu powierzono firmie Microsoft zajmującej się dotychczas implementacjami języka Basic. Pierwsza wersja systemu operacyjnego przeznaczonego do IBM PC 5150 to PC-DOS v. 1.0, która z czasem zmieniła nazwę na MS-DOS. Firma z Redmond Microsoft ma mało czasu, więc zamiast tworzyć wszystko od nowa, zakupiła prawa do systemu QDOS od firmy Seattle Computer Products. Skrót QDOS jest znamienny – pochodzi od „Quick and Dirty Operating System”.

IBM odniosła sukces handlowy, w 4 miesiące sprzedano ponad 65 tys. egzemplarzy, a do świąt Bożego Narodzenia sprzedano jeszcze 100 tys. sztuk.

Był relatywnie tanim (w porównaniu do wycenionego na 15 tys. USD poprzednika, IBM 5100) komputerem biurowym, co między innymi zadecydowało o jego sukcesie rynkowym. Podstawowy model z 16 KB pamięci, bez stacji dysków kosztował 1556 dolarów.

12 sierpnia 1981 roku to początek rewolucji informatycznej społeczeństwa i zwycięstwa komputerów typu PC (po opublikowaniu dokumentacji technicznej, każdy mógł wytwarzać klony IBM PC). Sukces PC przyczynił się też do gwałtownego sukcesu Billa Gatesa i jego Microsoftu.

IBM wykorzystał w swoim komputerze istniejące już na rynku komponenty. Dzięki temu inni producenci mogli bez problemu tworzyć własne wersje komputerów osobistych w pełni kompatybilnych z otwartą architekturą IBM-a. Wkrótce też, pojawiły się jego klony. W efekcie, komputery osobiste stały się dostępne niemal dla każdego."
train,"2009-08-16: Zakończyła się XVIII Salezjańska Pielgrzymka Ewangelizacyjna

Przedwczoraj, 14 sierpnia, na Jasną Górę dotarły połączone pielgrzymki: XVIII Salezjańska Pielgrzymka Ewangelizacyjna oraz Pielgrzymka Pustyni Miast. Obie pielgrzymki wywodzą się z Salezjańskich Wspólnot Ewangelizacyjnych. Pielgrzymkę zakończyła msza święta, którą odprawiono wczoraj o północy na Jasnej Górze.

Tegorocznym tematem SPE było zdanie ""„Niech zstąpi Duch Twój i odnowi oblicze SWE”"". Pielgrzymi wyruszyli 31 lipca rano ze Szczańca. Przeważnie nastoletni pątnicy tradycyjnie byli przyjmowani na noclegi przez mieszkańców miejscowości znajdujących się na końcu dziennej trasy. Pierwsza ewangelizacja odbyła się w Szczańcu 30 lipca, a ostatnia – 11 sierpnia w Wołczynie. W czasie mszy świętej w Truskolasach miał miejsce chrzest pielgrzyma – katechumen ma 17 lat.

Według szacunków opiekunów pielgrzymki, w tegorocznej SPE uczestniczyło 421 pielgrzymów.

Od kilku dni na Jasną Górę dociera wiele zorganizowanych pielgrzymek z całego kraju oraz pielgrzymi indywidualni. Do Sanktuarium Najświętszej Maryi Panny Jasnogórskiej rokrocznie pielgrzymuje ok. 4,5 miliona pątników."
train,"2009-02-12: Kujawsko-pomorskie: kolej domaga się dodatkowych dopłat, marszałek stanowczo odmawia

Kolejny konflikt na linii PKP Przewozy Regionalne – Urząd Marszałkowski w Toruniu. PR domagają się dodatkowych dopłat za wykonane w ubiegłym roku usługi, pomimo tego, że marszałek województwa już wypłacił kolei 31,1 mln zł – tyle, ile spółka sama zaproponowała w przetargu.
Poszło o 13 mln zł. Szefostwo Przewozów wyrachowało, że właśnie o taką kwotę świadczone przez spółkę usługi były droższe, niż zakładano w umowie przetargowej. Pokrycia owych strat domaga się od samorządu województwa kujawsko-pomorskiego, który odpowiada za gospodarowanie wojewódzkim mieniem, czyli m.in. składami szynobusów jeżdżących po kujawskich torach.

Marszałek Piotr Całbecki skomentował żądania przewoźnika jednoznacznie. Wyraził swoje zdziwienie i zaznaczył, że umowa na obsługę kolejową województwa podpisana została na trzy lata i ustala ściśle określoną stawkę. Uznał roszczenia kolejarzy za niedopuszczalne.

Urząd Marszałkowski wypłacił już spółce ustaloną w umowie z 2007 r. kwotę 31,1 mln zł za połączenia niezelektryfikowane. Marszałek Całbecki zapowiedział, że samorząd więcej nie dopłaci, ponieważ po prostu nie ma na to pieniędzy.

Ze stanowiskiem Urzędu Marszałkowskiego nie zgadza się przewodniczący rady nadzorczej Przewozów Regionalnych – Jerzy Kriger. Uważa on, że przetarg był organizowany w zupełnie innej rzeczywistości, a marszałek województwa, jako współwłaściciel spółki, nie powinien działać na jej niekorzyść. Zaznacza również, że od czasu podpisania umowy przetargowej wzrosły ceny m.in. energii elektrycznej.

Całbecki zaznacza, że nie da się zastraszyć przewoźnikowi. W przypadku takich kroków ze strony Przewozów jak np. cięcia lokalnych połączeń, nie wyklucza on odpowiednich konsekwencji. Jak podaje lokalne wydanie Gazety Wyborczej, nieoficjalnie wspomina się o możliwości zerwania umowy i próbie utworzenia niezależnej firmy należącej do samorządu, która zajmowałaby się przewozami regionalnymi w woj. kujawsko-pomorskim. 

To jednak jedynie spekulacje. Pozostaje czekać jak sytuacja się w najbliższym czasie rozwinie i czy dojdzie do porozumienia między obiema stronami."
train,"2007-09-02: Prezydent: nie rozmawiałem z Kaczmarkiem o akcji CBA

Lech Kaczyński zapewnia, że na spotkaniu, które odbyło się 5 lipca, podjęto tylko temat służb antyterrorystycznych.

Prezydent powiedział, że nigdy nie rozmawiał z Januszem Kaczmarkiem na temat akcji CBA w resorcie rolnictwa. Prokura Okręgowa w Warszawie podała natomiast, że w najbliższym czasie przesłucha Lecha Kaczyńskiego w sprawie przecieku.

Kaczyński powiedział, że zeznania Kaczmarka były z pewnością fałszywe i nie rozumie on w ogóle zachowania byłego szefa MSWiA.

Pytany o Ryszarda Krauzego, prezydent odparł, że on „niestety w tym łańcuszku był”."
train,"2007-09-02: Warszawa: przebudowa Krakowskiego Przedmieścia

Przebudowa Krakowskiego Przedmieścia w Warszawie rozpoczęła się we wrześniu 2006 roku. Prace trwają nadal.

25 sierpnia linie autobusowe nr 175, 178 i N44 wróciły na swoje dawne trasy i jeżdżą już przez Królewską i Marszałkowską. Leszek Ruta, dyrektor ZTM zapewnił, że z dniem 1 października, gdy rozpocznie sie nowy rok akademicki pod Uniwersytetem Warszawskim będzie zatrzymywało sie ok. 6 autobusów.

Z końcem sierpnia na wyremontowanym odcinku koło Uniwersytetu stanęły nowe ławki. Jest ich 19.
""Kompletnie tu nie pasują. Mogłyby być bardziej klimatyczne. Tani design"" - stwierdziła Magda Obińska, studentka.

""Jedni chcieliby Krakowskiego jak sprzed 150 lat, inni chcą wypromować w tym miejscu bardziej nowoczesny styl. Mnie osiągnięty kompromis odpowiada"" - powiedziała Bogna Świątkowska z Fundacji Nowej Kultury Bęc Zmiana.

Podczas rewitalizacji Traktu Królewskiego nie obyło się bez kłótni. Mostostal Warszawa, generalny wykonawca remontu, zagroził, że przerwie prace jeżeli nie dostanie oprócz zapisanych w umowie 44 mln zł, dodatkowych pieniędzy za straty, które jak twierdzi poniósł z powodu przestojów spowodowanych brakami w dokumentacji. Spór zakończył się w sądzie.

""Doszliśmy do kompromisu po kilku tygodniach negocjacji. I co ważne: wykonawca potwierdził, że ma już potrzebną dokumentację"" - powiedział 20 lipca Jacek Wojciechowicz, wiceprezydent Warszawy.

""Krakowskie Przedmieście będzie gotowe w 12 miesięcy. Zawarliśmy ugodę"" - powiedziała wówczas Kinga Drózd, rzeczniczka prasowa firmy Mostostal Warszawa.

28 lipca rozpoczęły się znowu prace remontowe.

""Koszt całej inwestycji może wzrosnąć maksymalnie o 14 mln zł. Mam nadzieję, że Krakowskie Przedmieście będzie gotowe do czerwca przyszłego roku"" - stwierdził Wojciechowicz.

""Remont Krakowskiego posuwa się skokami. Zazwyczaj nic się nie dzieje, a po przestoju wszystko robi się na hura i nocami. A przecież akurat ta inwestycja wymaga finezji"" - powiedział dr Krzysztof Domaradzki, architekt i projektant zamiany Traktu Królewskiego w półdeptak."
train,"2007-11-19: Nowe akta z IPN

Instytut Pamięci Narodowej, w oparciu o ustawę z października 2006 roku, opublikował kolejną część swoich archiwów dotyczących osób publicznych.

Wśród opublikowanych dziś teczek znajdują się m.in. informacje dotyczące europosła Marka Siwca, który, według dokumentów, był zarejestrowany jako tajny współpracownik SB o pseudonimie „Jerzy” a także Dariusza Rosati, Marka Libickiego, Bernarda Wojciechowskiego, Stanisława Jałowieckiego, Wiesława Kuca, Macieja Łopińskiego i Ewy Junczyk-Ziomeckiej.

Dzisiejsza publikacja zawiera także informacje na temat innych europosłów, ale również o szefach Najwyższej Izby Kontroli, Narodowego Banku Polskiego i Krajowej Rady Radiofonii i Telewizji.

""Dzisiejsza publikacja to wynik kwerendy w archiwum IPN. Zgodnie z ustawą publikowaliśmy informacje o zachowanych dokumentach o osobach publicznych"" – powiedział Andrzej Arseniak, rzecznik IPN.

""W tych dokumentach prawdziwe jest tylko moje nazwisko, data urodzenia i imiona rodziców. Nie współpracowałem z bezpieką. Składałem oświadczenia lustracyjne, czytałem nawet listę Wildsteina i nigdzie tej mojej rejestracji nie było. A tu nagle wypływa. Mamy kilka sygnatur IPN kontra moje oświadczenia. Ktoś zarejestrował sobie jakiegoś pana Jerzego i jaką ja mam szansę udowodnić, że to nie ja?"" - powiedział Marek Siwiec.

Wcześniej pojawiło się oświadczenie Siwca, w którym napisał, że: ""Od kilkunastu lat pełniąc rozmaite funkcje publiczne dwukrotnie składałem oświadczenia lustracyjne, które nigdy nie zostały zakwestionowane przez Rzecznika Interesu Publicznego. Do tej pory moje nazwisko nie znalazło się na żadnej oficjalnej lub nieoficjalnej liście lub rejestrze współpracowników służby bezpieczeństwa PRL. 
Nie znam sposobu stworzenia moich dokumentów ewidencyjnych oraz okoliczności rzekomej rejestracji mojej osoby jako TW, także rezygnacji ze współpracy. Nieznane są mi również sygnatury instytucji i dokumentów przedstawionych w informacji umieszczonej na stronach IPN. Jednocześnie publikacja IPN stwierdza, iż brak jest materiałów dotyczących w/w informacji, ani jakiejkolwiek współpracy. 
Wyrażam protest w związku z publikowaniem sygnatur, dat i skrótów, które mają mnie zdyskredytować w oczach opinii publicznej, przeciw czemu nie mam szans się bronić. 
Czas i sposób publikacji informacji na temat mojej rzekomej współpracy ze służbami bezpieczeństwa PRL wskazuje na polityczne motywy jej upublicznienia"".

Z teczek IPN wynika, że Siwiec był zarejestrowany jako tajny współpracownik ""Jerzy"" w Krakowie w 1986 roku. Wykluczono go z współpracy w styczniu 1990 roku z powodu rezygnacji. Akta zawierają także meldunek operacyjny nr 121/83 Wydz. II Dep. II MSW. Opisana jest w nim rozmowa z 1983 roku Marka Siwca z przedstawicielem Australian Security Intelligence Office. Odbyła się ona w Australii. Siwiec przebywał tam w ramach wymiany studentów organizowanej przez Międzynarodową Organizację Wymiany Praktyk Studentów Organizacji i Zarządzania.

Natomiast Dariusz Rosati był ""pozyskany do współpracy w lutym 1978 r., przed wyjazdem na stypendium do Stanów Zjednoczonych. W dniu 22 marca 1982 r. materiały złożono w archiwum Ewidencji Operacyjnej"". 18 lipca 1968 roku zarejestrowano go jako kandydata na tajnego współpracownika w ramach sprawy sondażowo-wstępnej jako ""Kajtek"". Sprawa została zamknięta 20 listopada 1968 roku. 

Wydał on również oświadczenie, które zamieścił na swojej stronie internetowej. Napisał w nim, że: ""W styczniu 1978 przed wyjazdem na staż do Stanów Zjednoczonych skontaktował się ze mną pracownik Ministerstwa Spraw Wewnętrznych i powiadomił mnie, że podczas pobytu za granicą będę pod opieką polskich władz konsularnych i dlatego po przylocie do USA powinienem zgłosić się do polskiego konsulatu w Nowym Jorku. Ponieważ mój wyjazd miał charakter służbowy i korzystałem ze służbowego paszportu, uznałem tę procedurę za naturalną. W owym czasie polscy stypendyści wyjeżdżający na czasowe pobyty często zostawali za granicą na stałe, czemu władze polskie starały się zapobiec. Uznałem, że w moim przypadku chodzi o utrzymanie kontaktu w celu zapobieżenia moim ewentualnym planom pozostania w Stanach Zjednoczonych na dłużej. Po przylocie do USA zgłosiłem się więc do polskiego konsulatu. Po jakimś czasie skontaktował się ze mną pracownik konsulatu odpowiedzialny za opiekę nad polskimi stażystami i stypendystami. Po kilku spotkaniach, gdy zorientowałem się, że interesują go sprawy nie mające związku z przebiegiem mojego stażu, odmówiłem podjęcia współpracy. Utrzymywaliśmy natomiast nadal kontakty towarzyskie, bo mieszkaliśmy w tej samej dzielnicy, a nasze dzieci chodziły do tej samej szkoły w Nowym Jorku. Oświadczam, że nie podjąłem zobowiązania do współpracy ze służbami bezpieczeństwa PRL, w tym zwłaszcza do „… prowadzenia wywiadu ekonomicznego, rozpracowywania spotkanych w USA osób ze sfer biznesu i polityki, a także tropienia współpracowników amerykańskich służb specjalnych…”. Nie przekazywałem żadnych relacji z prelekcji „…organizowanych przez antykomunistyczne organizacje polonijne…”. Nie wiedziałem o nadaniu mi pseudonimu Buyer, nie pisałem raportów i sprawozdań, nie wiedziałem nawet z jakim rodzajem PRL-owskich służb miałem do czynienia"".

Marcin Libicki na podstawie notatki służbowej z 8 września 1981 roku widnieje jako kontakt operacyjny. „Ze względu na liczną rodzinę i kontakty za granicą, wciągnięty został do współpracy przez Wydz. II KWMO w Poznaniu w charakterze KO. Wykorzystywany był również przez Wydz. VIII Dep. I z uwagi na posiadane kontakty w Radiu Wolna Europa” - poinformowało IPN. Libicki zaprzecza tym informacjom."
train,"2009-10-20: Rakieta Ares I-X przewieziona na stanowisko startowe

Testowa wersja rakiety Ares I, Ares I-X, zawędrowała dziś rano, wraz z platformą, na stanowisko startowe nr 39B, na przylądku Canaveral.

Mimo niekorzystnej aury, silnego wiatru i przelotnego deszczu, przesunięcie rakiety przebiegło bez zarzutu, acz z opóźnieniem. Procedura rozpoczęła się o 05:39 czasu uniwersalnego, a zakończyła o 13:17.

Wytoczenie Aresa I-X z hali montażu pionowego jest dla amerykańskiej astronautyki wydarzeniem wręcz epokowym. To pierwsza nowa rakieta wytoczona z tego budynku od 30 lat - w 1979 wytaczano stąd pierwszy wahadłowiec, ""Enterprise"". Ares jest też największą rakietą (99,67 m) wytaczaną z VAB od czasu Saturna V, w 1973 roku, który wyniósł wtedy stację kosmiczną ""Skylab"". NASA opóźniła nawet start wahadłowca ""Atlantis"", aby dać pierwszeństwo Aresowi na wypadek opóźnienia jego startu do listopada.

Rakietę, wraz z mobilną częścią platformy startowej, przewoził ciągnik gąsienicowy używany w programie Apollo. Jest on największym na świecie samobieżnym pojazdem gąsienicowym. Ma masę 2400 ton, wymiary 40 x 35 metrów. Gąsienice napędzane są przez 16 silników trakcyjnych, zasilanych przez 4 generatory o mocy 1341 KM każdy, a te napędzane są dwoma silnikami Diesla, o mocy 2750 KM, każdy. Kolejne dwie turbiny (po 1006 KM), napędzane przez dwa silniki po 1065 KM, służą do sterowania, oświetlenia i wentylacji pojazdu. Dwa silniki po 201 KM zasilają układy mobilnej platformy startowej. Ciągnik spala 350 L ropy na każdy kilometr. Jego zbiorniki paliwa mogą przechować do 19000 L oleju napędowego. Pojazd sterowany jest przez 3 kierowców, w tym jednego rezerwowego, a porusza się po specjalnie wytyczonych ścieżkach o szerokości 4 pasmowej autostrady.

Cały kompleks, ciągnik, rakieta, wyrzutnia, miał masę 7260 ton, z czego rakieta, około 815 ton. W początkowej fazie wytaczania poruszał się z prędkością 0,32 km/h, a potem przyspieszył do ""zawrotnych"" 1,3 km/h.

27 października, Ares I-X, wart 445 mln. USD prototyp nowej rakiet nośnej do lotów załogowych, ma wyruszyć do swojej 2 minutowej misji będącej generalnym sprawdzianem dla całej konstrukcji. Mimo toczących się sporów akademickich i politycznych, stanie się on najpewniej podstawowym środkiem transportu amerykańskiego programu lotów załogowych w nadchodzących latach. Rodzina rakiet Ares, wraz załogowym pojazdem Orion, ma latać do Międzynarodowej Stacji Kosmicznej, a w końcu ponownie zawieźć człowieka na Księżyc. Ares i Orion tworzą razem program Constellation.

Testowy Ares składa się z pomniejszonych elementów docelowych rakiety nośnej Ares I: czterech członów rakietowych (w tym dwóch makiet), niepełnego statku Orion i systemu anulowania startu.

Rakieta będzie teraz przechodziła testy komputerów pokładowych i odliczania. Dokonany zostanie też start symulowany, tj. zostanie przeprowadzane odliczanie do zera, a systemom rakiety zostaną podane sygnały wymuszające na niej pracę taką, jakby faktycznie wystartowała.

Specjalnie dla Aresa przygotowano też samo stanowisko startowe 39B, wcześniej przeznaczone dla wahadłowców kosmicznych. NASA wydała 13 mln USD na jego jednorazową modyfikację. Dodatkowe 28 mln USD, na 3 nowe maszty piorunochronów. Największą zmianą jest jednak nowy system stabilizowania rakiety, mający wysokość 60 metrów. ""To duża struktura mająca bufory zderzeniowe i sprężynujące. Gdy Ares I-X dojedzie na miejsce, zostanie przez nią pochwycony. System będzie chronił rakietę przed silnym wiatrem, jaki może zdarzyć się w następnym tygodniu, i umożliwi nam kontynuowanie prac nad rakietą"", przekazał Mike Stelzer, menadżer projektu urządzeń naziemnych dla rakiety Ares I-X.

Chwyt rakiety stanął na miejscu wcześniej używanym przez maszt i ramię obsługujące właz wahadłowców, miejsce przez które astronauci dostawali się do kabiny promów.

Drugą zmianą jest zastąpienie systemu wentylującego gazowy tlen przez platformę dającą dostęp do wyższych stopni rakiety, w tym wypadku częściowych makiet.

Trzecią zmianą w stanowisku startowym jest dodanie małej ruchomej platformy dostępowej, przypominającej mały balkon, która umożliwi inżynierom dostęp do głównej awioniki rakiety, w pobliżu szczytu I członu.

Poprzedniej zimy wzniesiono wspomniane wieże piorunochronów, każda o wysokości ponad 183 metrów. Będą to jedyne elementy jakie zostaną zachowane przy budowie całkowicie nowego stanowiska startowego. Wszystkie pozostałe zostaną zburzone w ciągu kilku lat. System ochrony przed piorunochronami nie jest jednak gotowy. Na razie rakietę Ares I-X łączy jeden przewód rozciągnięty między masztami. Całość systemu będzie gotowa wraz z oddaniem stanowiska startowego. Wzmocnione zostaną także fundamenty stanowiska, gdyż badania wykazały, że start Aresa I będzie bardziej obciążał jego konstrukcję niż typowy start wahadłowca.

Z tego powodu start Aresa I-X nie będzie ""typowy"". Rakieta wystartuje z głównymi dyszami odchylonymi od pionu o 1 stopień. Pomoże to zmniejszyć obciążenia termiczne i siłowe jakim będzie poddane stanowisko startowe. Przy starcie silniki rakiety wytworzą ponad 900 000 kg-siły, a odległość między wylotem dysz a stanowiskiem będzie wynosiła jedyne 4,5 metra."
train,"2006-12-21: 32 osoby ranne w wypadku autobusu miejskiego w stolicy

Około godziny 17 przy zjeździe z Mostu Poniatowskiego w kierunku Ronda Waszyngtona autobus linii 117 uderzył w barierki następnie w lampę uliczną po czym przewrócił się. W wyniku zderzenia co najmniej 32 osoby odniosły obrażenia ciała. W autobusie było tłoczno. -Każdy prosił o pomoc. Dopiero po pewnym czasie się uspokoili - relacjonowali ratownicy. Na miejsce przyjechało 7 zastępów straży pożarnej. Dla rannych rozstawiono namiot medyczny; tam wyselekcjonowano osoby, które trzeba było zawieźć do szpitala w pierwszej kolejności.

Kierowca autobusu, jak poinformował dziennikarzy rzecznik komendanta stołecznego policji Mariusz Sokołowski, był trzeźwy. Twierdzi, że tuż przed zjazdem z mostu zajechał mu drogę samochód osobowy i autobus musiał gwałtownie skręcić w prawo. Wtedy uderzył w słup. Jak dotąd nie ustalono jakie auto przyczyniło się pośrednio do tego zdarzenia. -Apelujemy do osób, które przejeżdżały wówczas mostem, mają jakieś informacje lub coś widziały, by zgłaszały się na policję - powiedział Sokołowski.

Ruch przy zjeździe z Mostu Poniatowskiego był sparaliżowany przez ponad 3 godziny. Policjanci ruchu drogowego musieli wyłączyć odcinek drogi od Ronda de Gaulle'a."
train,"2009-10-10: Żydzi budują replikę Świątyni Jerozolimskiej na obszarze Autonomii Palestyńskiej

Ortodoksyjni Żydzi budują kopię Świątyni Salomona.

Izraelscy osadnicy z osiedla Micpe Jerycho na Zachodnim Brzegu niedaleko Jerycha w Autonomii Palestyńskiej, poinformowali o przystąpieniu do budowy naturalnej wielkości repliki Świątyni Jerozolimskiej.

Zbudowana Świątynia w Jerozolimie za czasów króla Salomona, gdzie według Biblii spoczywać miała Arka Przymierza, była niszczona dwukrotnie: podczas najazdu babilońskiego w VI w. p.n.e. oraz przez Rzymian w 70 r. Obecnie jego jedyną pozostałością jest fragment zachodniego muru znany jako Ściana Płaczu, a na Wzgórzu Świątynnym znajdują się muzułmańskie Kopuła na Skale i meczet Al-Aksa.

Religijni fanatycy izraelscy mówią, że model Świątyni Jerozolimskiej zostanie wykorzystany w specjalnej ""szkole kapłanów"" (kohenów), która została uroczyście otwarta w tym osiedlu. Nowi kapłani służyć będą w Trzeciej Świątyni, która zostanie postawiona w Jerozolimie - zapowiadają fanatycy.

Muzułmanie wszelkie działania zmierzające do rozpoczęcia odbudowy świątyni odbierają jako zapowiedz przejęcia przez Żydów Góry Świątynnej, na której znajduje się meczet Al-Aksa i tzw. Kopuła Skały, stanowiące świętość dla muzułmanów. Tradycyjna islamska wizja końca dziejów utrzymuje, że wstępem do apokalipsy będzie odebranie tych miejsc wiernym proroka przez Żydów, co spowoduje powtórne przyjście „Mesjasza” i ostateczne rozstrzygnięcie konfliktu pomiędzy Dobrem a Złem. Wszelkie działania ortodoksów związane z odbudową świątyni powodują nerwowe reakcje muzułmanów.

Zapowiedź budowy nowej świątyni może doprowadzić do eskalacji i tak już gwałtownych zamieszek izraelsko-arabskich, trwających od kilku dni w okolicach Wzgórza Moria. Umiarkowani przywódcy palestyńscy z Ramallah ostrzegają przed wybuchem """"trzeciej intifady""""."
train,"2005-09-26: Kwaśniewski o wyborach parlamentarnych

Prezydent Aleksander Kwaśniewski spekulował dziś w ""Salonie Politycznym Trójki"" na temat koalicji Prawa i Sprawiedliwości z Platformą Obywatelską.

Prezydent stwierdził, że żadna koalicja w III RP nie była łatwa. Dodał, iż największa trudność polegać będzie na pogodzeniu wizji gospodarki. Zaznaczył przy tym, że obie partie dzieli nieznaczna różnica głosów. Kwaśniewski przypomniał także, że pierwsze posiedzenie Sejmu nowej kadencji nastąpi w drugiej połowie października. Dodał, że już od wtorku lub środy rozpocznie rozmowy z partiami.

Prezydent nie krył rozczarowania w zwiazku z niską frekwencją. Po raz kolejny z jednej strony społeczeństwo dało dowód, że chce zmiany. Widać, że to jest w warunkach młodych demokracji typowe – stwierdził Kwaśniewski. Prezydent przewiduje, że wyborach prezydenckich weźmie udział od 50 do 60% Polaków.

Pytany o zmiany w Konstytucji RP prezydent zauważył, że sugerowana koalicja nie ma możliwości jej zmiany. W rozumieniu Kwaśniewskiego, na to jest jeszcze czas. ""Ja mogę wrócić do mojej propozycji, żeby uruchomić komisję konstytucyjną, żeby na rok 2007, czyli w połowie kadencji, przedstawiła ona zakres niezbędnych zmian"" – dodał Kwaśniewski."
train,"2007-10-05: Wspólna otwarta platforma dla telefonów komórkowych

Na konferencji firmy ARM ogłoszono nową platformę Open Source dla telefonów komórkowych, która ma ułatwić pisanie zaawansowanych aplikacji niezależnie od modelu telefonu.

Firma ARM jest największym na świecie producentem technologii używanej w telefonach komórkowych — zarówno chipów jak i samych telefonów.

Powstanie platformy ogłosiły firmy ARM, Samsung, Texas Instruments, Mozilla, Marvell, MontaVista i Movial. Nie ujawniono też szczegółów, poza tym, że platforma będzie bazować na Linuksie i powinna być dostępna na początku 2008 roku (planowane pierwsze wdrożenia w 2009 roku).

Nie ma wśród nich gigantów takich jak Motorola, Nokia czy Sony-Ericsson. Nie wiadomo też czy nowa platforma będzie współpracować z takimi projektami jak OpenMoko czy Qtopia."
train,"2009-10-07: Nobel z chemii za rok 2009 rozdany

Poznaliśmy nazwiska noblistów z dziedziny chemii.

W skład trójki uczonych wchodzą: Venkatraman Ramakrishnan, Thomas A. Steitz, Izraelka Ada E. Yonath.
Nagrodę przyznano im za prace nad funkcją i strukturą rybosomu oraz za odkrycia i zaawansowane badania nad rybosomami.

Rybosom to molekularna nanomaszyna odpowiedzialna za biosyntezę białka w każdej żywej komórce. Jeśli nie mielibyśmy rybosomów, nie moglibyśmy funkcjonować. Potrzebujemy do życia białek, a rybosom - za pomocą różnych innych układów - je dla nas syntetyzuje.

Szwedzka Akademia Nauk wcześniej ogłosiła laureatów z dziedziny medycyny i fizjologii oraz z fizyki."
train,"2009-01-22: Obama złożył powtórną przysięgę

Podczas wtorkowej inauguracji prezydentury Baracka Obamy prezes Sądu Najwyższego John Glover Roberts pomylił treść przysięgi, a Obama powtórzył pomyłkę. Dzisiaj 44. Prezydent USA złożył ją drugi raz.
Drugą przysięgę nowy prezydent złożył w Białym Domu również przed prezesem Sądu Najwyższego.

Pomyłka nie była wielka. Sędzia Roberts słowa przysięgi recytował z pamięci i pomylił szyk w zdaniu. Powiedział: ""Uroczyście przysięgam, że będę sprawował urząd prezydenta USA wiernie"" zamiast ""Uroczyście przysięgam, że będę wiernie sprawował urząd prezydenta USA"".

Obama jest z wykształcenia prawnikiem konstytucyjnym po Harvardzie. Zawahał się gdy miał powtórzyć pomylone słowa i pomimo tego, że sędzia się poprawił, z ust Obamy słowo ""wiernie"" zostało wypowiedziane na końcu.

Agencja AP powołuje się na prawników, którzy twierdzą, że powtórzenie przysięgi prawdopodobnie nie było konieczne, ale też nie zaszkodzi. Jak podaje PAP, z powodu niewielkich pomyłek, drugi raz przysięgę składali dawniej także prezydenci Calvin Coolidge i Chester A. Arthur."
train,"2009-11-04: Tomasz Szatkowski będzie tymczasowym prezesem TVP

Bogusław Szwedo, który kierował TVP od połowy września, zrzekł się stanowiska i wrócił do rady nadzorczej. Na stanowisko p.o. prezesa wybrano Tomasza Szatkowskiego.

Szatkowski, który wcześniej był m.in. prezesem Bumaru i szefem sekretariatu wicepremiera Przemysława Gosiewskiego, nie posiada dużego doświadczenia w pracy w mediach. W radzie nadzorczej TVP zasiada od lipca. Szatkowski ma pełnić swoje obowiązki do czasu wyboru członków zarządu w nowym konkursie.

Bogusław Szwedo sam zrezygnował z funkcji. W dalszym ciągu pozostaje on jednak przewodniczącym rady nadzorczej TVP. Szwedo już w chwili oddelegowania na stanowisko p.o. prezesa TVP zapowiadał, że będzie rządził najwyżej przez trzy miesiące.

Rada spółki anulowała wczoraj stary konkurs na władze TVP, ponieważ ludzie w nim wybrani mogliby jedynie dokończyć obecną kadencję zarządu. Rozpisanie nowego konkursu pozwoli na powołanie władz na kolejne cztery lata."
train,"2006-07-31: Giertych zostanie wiceszefem PiS?

Roman Giertych wiceszefem PIS i liderem jego neoendeckiego skrzydła? To już jest niemal oficjalny projekt Jarosława Kaczyńskiego.

""Takie procesy są możliwe. To musiałoby długo potrwać, ale na dłuższą metę nie wykluczyłbym tego"" - tak o tworzeniu jednej partii z LPR i Samoobroną mówił ostatnio Jarosław Kaczyński, przypomina ""Gazeta Wyborcza"". I podkreślał: ""Proszę zauważyć bardzo szybką racjonalizację postaw naszych partnerów. Wystarczy spojrzeć, jak Roman Giertych weryfikuje słowem i czynem tradycję narodowo-demokratyczną, z której się wywodzi.""

Politolog Marek Migalski sprawę skomentował następująco: ""Myślę, że LPR ma małe szanse na przetrwanie. Raczej wchłonie ją PiS. Czesi już to przerabiali - wielka partia ODS zjadła - poprzez umowę zjednoczeniową - mniejszą KDS. Niewykluczone, że tak będzie i u nas. Forsowana przez PiS zmiana ordynacji wyborczej do samorządu umożliwiająca tzw. blokowanie list kilku partii może być pierwszym krokiem w tym kierunku.""

""Chcemy być blisko, ale oddzielnie. Jest mi bardzo trudno wyobrazić sobie zjednoczenie LPR z PiS. Są znaczne różnice programowe, PiS musiałby w wielu miejscach ustąpić"" - powiedział ""Gazecie Wyborczej"" Giertych. I zamiast zjednoczenia proponuje ścisły sojusz trzech partii rządzących - stąd pomysł zmian w ordynacjach samorządowej i parlamentarnej. Komenda ""Sztandar wyprowadzić"" jeszcze nie padła, ale o przyszłości - bądź końcu - LPR za parę miesięcy zdecydują wybory samorządowe. Dobry wynik jest Giertychowi niezbędny jako szansa na ocalenie partii albo karta przetargowa w ewentualnych negocjacjach zjednoczeniowych z PiS - podkreśla ""Wyborcza""."
train,"2006-05-20: Real Madryt w Łodzi

Dziś o godzinie 18.30 na stadionie Widzewa w Łodzi, odbędzie się charytatywny mecz pomiędzy
Reprezentacją Polski a Realem Madryt.

Mecz zostanie rozegrany w ramach akcji „Knock-Out Dystrofii – Ratujemy Życie”, której celem jest edukacja społeczna na rzecz potrzebujących. W spotkaniu będą brali udział piłkarze zaprzyjaźnieni z GEFCO.

Na meczu pojawią się słynni polscy piłkarze - Zbigniew Boniek, Andrzej Szarmach, Dariusz Dziekanowski, Roman Kosecki, Dariusz Wdowczyk, Józef Młynarczyk, Jan Urban, Piotr Świerczewski, Tomasz Iwan. W drużynie Realu zobaczymy m.in. Jose Luis Moralesa, Bodo Illgnera, Rafaela Vazqueza, Francisco Buyo, Alfonso, Carlosa Santillanę i Emilio Amaviscę.

Patronat Honorowy nad tym wydarzeniem objęli: Rafael Mendivil - Ambasador Królestwa Hiszpanii w Polsce, Jerzy Kropiwnicki - Prezydent Miasta Łodzi i Michał Listkiewicz - Prezes Polskiego Związku Piłki Nożnej.

Mecz zakończył się wynikiem FC Polska 2:3 Real Madrid"
train,"Trwa zbieranie podpisów pod petycją ICM w sprawie wolnego dostępu do wiedzy

Naukowcy z kilku instytucji naukowych (w tym z ICM) przedstawili apel do instytucji finansujących naukę o wprowadzenie otwartego dostępu do publikacji naukowych.

Treść apelu została udostępniona na licencji Creative Commons Uznanie Autorstwa 3.0 Polska na stronie: http://otwartymandat.pl/

Brzmi on:
Oddźwięk.

O możliwości podpisania apelu informują na swoich stronach między innymi:

Do godziny 0:57 17 lutego 2012 roku apel podpisało 951 osób.

Do 03:53 8 marca 2012 roku apel podpisało 4163 osób"
train,"2010-06-10: Warszawa: 25-lecie Przedszkola nr 398 „Wiatraczek”

10 czerwca 2010 r. o godzinie 10:00 rozpoczęły się uroczystości związane z 25-leciem Przedszkola nr 398 „Wiatraczek” mieszczącego się przy ulicy Kobielskiej 15 w Warszawie.

W obchodach jubileuszowych uczestniczyli m.in.: Jarosław Karcz, zastępca burmistrza dzielnicy Praga Południe, przedstawiciele wydziału edukacji, kadra pedagogiczna, rodzice przedszkolaków działający w Radzie Rodziców oraz władze spółdzielni mieszkaniowej w obiekcie której znajduje się przedszkole. Uroczystość rozpoczęło przedstawienie w wykonaniu najstarszej grupy przedszkolaków. Następnie zaproszono gości na poczęstunek w stylu staropolskim oraz tort.

Przedszkole nr 398 działa od 1985 r. W 2005 r. podczas obchodów 20-lecia istnienia otrzymało nazwę Wiatraczek. Na wybór nazwy wpłynęła lokalizacja w okolicy Ronda Wiatraczna oraz to, że słowo kojarzy się z zabawką, którą można samodzielnie wykonać oraz bawić się zarówno na dworze jak i w pomieszczeniu.

W 2008 r. zgłoszono projekt uchwały dotyczący zamiaru likwidacji przedszkola z dniem 31 sierpnia 2008 r. Likwidację motywowano optymalnym wykorzystaniem bazy przedszkolnej oraz racjonalizacją kosztów utrzymania pozostałych 38 placówek działających na terenie Pragi Południe. Dzięki zaangażowaniu m.in. kadry nauczycielskiej i rodziców nie doszło do zamknięcia placówki."
train,"Wulkanologia: aktywne intruzje mogą wywoływać trzęsienia ziemi na terenie łańcuchów górskich

Naukowcy z włoskiego Istituto Nazionale Geofisica e Vulcanologia oraz Uniwersytetu w Perugii, badając przyczyny trzęsienia ziemi w masywie Matese (Apeniny Południowe) z końca 2013 roku, odkryli, że jego przyczyną było przemieszczanie się magmy na dużych głębokościach, czemu towarzyszyło wytrącanie dwutlenku węgla z intruzji, a w efekcie podgrzewanie źródeł wody w warstwach wodonośnych, co prowadziło do wystąpienia trzęsienia ziemi o magnitudzie 5.

Trzęsienia ziemi występujące na obszarach młodych masywów (łańcuchów) górskich wyjaśniane do tej pory było ruchami płyt tektonicznych, natomiast na terenach wulkanicznych poprzez przemieszczania magmy i skał magmowych. W tym drugim przypadku ruchy magmy obserwuje się względnie blisko powierzchni Ziemi, (do głębokości kilku kilometrów). W przypadku analizowanego trzęsienia ziemi w okolicach Matese zauważono, że z głębiej położonej intruzji pod wpływem wypychającej je magmy wytracąny jest dwutlenek węgla, który podgrzewa źródła geotermalne, co prowadzi do wyzwalania trzęsienia ziemi. Zjawiska te wcześniej nie były badane na terenach niewulkanicznych. Autorzy postulują, aby podobne badania przeprowadzić w innych łańcuchach górskich: Himalajach, Alpach, Kordylierach, Andach i górach Zagros, jak również systematyczne badania w tym zakresie w celu lepszego szacowania zagrożeń sejsmicznych. Badacze prognozują również, że w przypadku postępującej akumulacji magmy może ukształtować się na tym obszarze wulkan w skali geologicznej – liczonej w tysiącach lat."
train,"2007-11-22: Czy ZAiKS będzie pobierać opłaty za słuchanie utworów na licencji Creative Commons?

Jak podają Dziennik Internatów oraz Piotr Waglowski, prawnik zajmujący się kwestiami prawa autorskiego, Stowarzyszenie Autorów ZAiKS rości sobie prawa do opłat za wykonywanie w miejscach publicznych utworów objętych licencją Creative Commons, także bez atrybutu NC, czyli z zezwoleniem na odtwarzanie wiążące się z korzyściami finansowymi. We wspomnianych wyżej publikacjach pojawiają się opinie, że ZAIKS nie tylko ogranicza tym możliwości artystów do swobodnego dysponowania swoją twórczością, ale też ""ZAiKS wie lepiej niż twórcy z Jamendo"" (sprawę rozpoczął post na forum udostępniającego muzykę CC portalu Jamendo), następnie dyskusja pojawiła się na liście dyskusyjnej Creative Commons Polska.

Problem pojawił się, gdy użytkownik farmerjan na stronie jamendo.com przedstawił swój problem z możliwością puszczania muzyki w miejscu pracy. gdy kontaktował się z inspektorem ZAiKS-u, otrzymał informację, że nie ma prawa odtwarzać plików muzycznych, które załadowane zostały do Jamendo na licencjach pozwalających na komercyjne wykorzystanie dopóki takiej możliwości nie dopuści komisja prawa autorskiego, ponieważ w przyszłości ""muzycy normalnie zastrzec swoje prawa."" Członkowie społeczności Jamendo zareagowali bardzo szybko, przedstawiając argument, że jeśli dzieło zostało uwolnione, poprzez nadanie mu wolnej licencji, to tym samym nie jest możliwe ponowne zastrzeżenie możliwości wykonywania utworu.

Reakcje środowiska CC i komentarze prawników.

Poproszony o komentarz w tej sprawie muzyk, producent oraz członek ZAIKS, Wojciech Olszak na oficjalnym forum swojej grupy Woobie Doobie pisze ""Wlasnie zalozenie jest takie, ze tworcow ani Zaiks ani ktokolwiek nie traktuje jak skonczonych debili, ALE wszyscy wiedza, ze to sa ARTYSCI i trzeba wlasnie baaaaardzo uwazac na ich nieprzemyslane dzialania. Nawet nie zdajesz sobie sprawy, na jakie ""pomysły"" moga wpaść artyści"". W trakcie dyskusji przedstawił także uwagi krytyczne co do pewności pochodzenia danego pliku muzycznego. Kwestia dotyczy sprawdzania, czy dany utwór rzeczywiście należy do osoby, która uważa, jest właścicielem majątkowych praw autorskich – przeglądając Jamendo Olszak trafił na płytę zawierającą cover utworu Krzysztofa Komedy, nazywając bzdurami sprzeciw wobec roszczenia sobie przez ZAIKS prawa do pobierania pieniędzy za odtwarzanie wszystkich utworów objętych licencją CC-BY. 

Zdaniem przedstawicielki ZAIKS ""utwory takie ""(objęte licencją CC-by, dop. Wikinews) ""można darmowo odtwarzać w domu, ale w przypadku miejsca pracy należy uiścić należność za odtwarzanie"".
Środowisko Creative Commons Polska ma zamiar przygotować w tej sprawie oficjalne wystąpienie do ZAiKS-u, które będzie skierowane również do wiadomości ministra.

Pojawiła się też reakcja w samym środowisku Creative Commons. Działający w Creative Commons Polska Alek Tarkowski postawił pytanie o to, ""czy twórcy mają prawo swobodnie dysponować własną twórczością i samodzielnie decydować o komercyjnym lub niekomercyjnym jej rozpowszechnianiu."" Przytoczył także przykład holenderskiego odpowiednika ZAiKS, organizację zbiorowego zarządzania prawami autorskimi - Buma/Stemra, która zawiązała współpracę z holenderskim oddziałem CC.

Polski oddział Creative Commons zamierza także przygotować specjalne wystąpienie do ZAiKS-u w tej sprawie. Piotr Waglowski stawia w kontekście tej sprawy retoryczne pytanie: ""Czy twórczość to biznes, czy raczej twórczość to... twórczość?""

Krzysztof Siewicz, koordynator prawny Creative Commons Polska zakomunikował, że ""Ale w każdym przypadku licencje CC są ważnie udzielonymi licencjami prawa autorskiego. Ponieważ zawierają one zrzeczenie się wynagrodzenia, to dopóki wiążą one twórcę takie wynagrodzenie mu się nie należy. Konsekwentnie, nie może ono być pobierane przez organizację zbiorowego zarządzania.""

Dodał do tego jednak także komentarz:
""Trzeba jednak pamiętać, że polskie prawo wymaga w niektórych przypadkach, aby zrzeczenie się pośrednictwa organizacji było wyrażone w formie pisemnej pod rygorem nieważności. Ale w tym przypadku (odtwarzanie muzyki w ośrodku kolonijnym) prawo nie przewiduje takiego rygoru. Oznacza to, że wystarczy każda forma, za pomocą której twórca jest w stanie wyrazić swoją rezygnację z wynagrodzenia.

Warto jeszcze zwrócić uwagę, że w prawie polskim pewnych rodzajów wynagrodzenia twórca nie może się zrzec. Ale to również nie dotyczy opisanej sytuacji.""

Wczoraj wieczorem pod komentarzami do swojej sprawy farmerjan napisał ""Będę zaszczycony zostając pierwszą osobą która wygra/przegra sprawę ""zaiks kontra CC"".""

W komentarzach jednego z for internetowych można znaleźć związaną ze sprawą opinię:"
train,"2008-01-23: Znamy skład kadry Niemiec na Puchar Świata w Zakopanem

Znamy skład w którym wystąpi w piątek i w sobotę reprezentacja Niemiec w zawodach Pucharu Świata w skokach narciarskich w Zakopanem. W stolicy polskich Tatr zobaczymy dziewiątego w klasyfikacji PŚ, Michaela Neumayera, dwukrotnego mistrza świata, Martina Schmitta oraz doświadczonego Michaela Uhrmanna.

W sześcioosobowej kadrze trenera Petera Rohweina znalazło się także miejsce dla Christiana Ulmera, Stephana Hockego i 18-letniego Kevina Horlachera."
train,"2006-08-17: Piętnastolecie Internetu w Polsce

Dokładnie piętnaście lat temu, 17 sierpnia 1991 roku, Rafał Pietrak, pracownik Instytutu Fizyki Uniwersytetu Warszawskiego, wysłał wiadomość elektroniczną przy wykorzystaniu protokołu TCP/IP do Jana Sorensena z Uniwersytetu Kopenhadzkiego. Treść wiadomości nie została zachowana.

Dzień ten uznawany jest za symboliczną datę narodzin polskiego Internetu.

Komputer, z którego dokonano połączenia, był pecetem, pełniącym funkcję routera, wyposażonym w oprogramowanie ""ka9q"" pod MS-DOS. Łącze, którego użyto, miało przepustowość 9600 bitów na sekundę."
train,"2010-02-08: Czwartkowe wieczory filmowe LGBT w warszawskiej Kinotece

Od 25 lutego 2010 r. w „Kinotece” w Warszawie rozpoczyna się cykl czwartkowych seansów kinowych filmów LGBT.

Organizatorzy zapewniają, że zaprezentują najlepsze światowe filmy poświęcone tematyce les, gej, bi i trans, które jak dotąd nie były pokazywane w Polsce na dużym ekranie albo tylko dla ograniczonej widowni kinowej. Cykl „Czwartki LGBT” będzie wstępem do EuroFilm Festiwal zaplanowanym na 2-18 lipca (podczas trwania w stolicy EuroPride 2010).

Szczegóły kalendarza filmowego publikowane są w serwisie „Kinoteki”. Seanse odbywać się będą na pl. Defilad 1, w budynku Pałacu Młodzieży w Warszawie, zawsze o 21:30."
train,"2007-10-03: Tomasz Zubilewicz: ""Czuliśmy, że podejmujemy się walki""

Dzisiaj mija dziesięć lat od narodzin TVN. Stacja zaczęła nadawanie w 1997 roku o godzinie 19:00 a pierwszym programem były Fakty TVN, prowadzone przez Tomasza Lisa.

Tomasz Zubilewicz o swojej pracy w TVN.

""To co było najważniejsze latem i jesienią 1997 roku, to olbrzymia spontaniczność pomysłów i działań każdego z nas. Czuliśmy, że podejmujemy się walki , która prędzej czy później przyniesie korzyści"".

""W redakcji meteo ruszaliśmy z nowym, amerykańskim oprogramowaniem, zdjęciami w formacie 3D, z przesuwanymi chmurami i frontami. Żadna inna telewizja nie miała wtedy takiej grafiki. Dzięki swobodzie, jaką otrzymałem przy tworzeniu programu, udało nam się stworzyć prognozy najbardziej sprawdzalne w Polsce. Przełamany został monopol IMGW na sprawy związane z klimatem"".

""Najwięcej działo się w Faktach. Tomek Lis ostro zapędził do roboty młodych i zdolnych. Skorzystali na tym, dziś tworzą własne programy. Fakty od samego początku miały charyzmę, magiczna atmosfera w Studio. Warto było"".

""Nasza pogoda była na tyle dobra, ze trzeba było o nie mówić zdecydowanie więcej. Dlatego ponoć powstał kanał informacyjny TVN 24"".

""Efekt tamtych działań widać dziś, chociażby tu. W miejscu gdzie siedzę przy komputerze, 10 lat temu stał namiot cyrkowy, w którym przyjmowano gości przybyłych na otwarcie telewizji TVN""."
train,"2009-04-12: Gdańsk: cykl wystaw „Ars ante portas”

„Ars ante portas” (""Sztuka u Bram"") to cykl wystaw twórczości artystów, którzy bezinteresownie uczestniczyli w zbiorowym przedsięwzięciu artystycznym jakim było powstanie trzech obrazów o tematyce gdańskiej.

Cykl wystaw można odwiedzać w Filharmonii Bałtyckiej w Gdańsku. Trwające i najbliższe wystawy:

Grupa 26 trójmiejskich artystów namalowała wspólnie trzy, pod każdym względem różne i wielkoformatowe obrazy, których tematem jest Miasto Gdańsk. Pomysłodawca i menedżerem całego projektu jest Maria Borkowska-Flisek, a kierownikiem artystycznym Grażyna Tomaszewska-Sobko. Wszystkie osoby zaangażowane w realizację tego projektu czyniły to bezinteresownie. Potrzebne do wykonania obrazów materiały, transport i inne wydatki techniczne sfinansował Urząd Miasta Gdańska.

Artyści biorący udział w pracach nad obrazem pt. „Fantazje na temat bram i portali Gdańska”: Alicja Bach, Wojciech Kołyszko, Elżbieta Kowalska-Matuszewska, Katarzyna Kubala-Lauer, Mariusz Kułakowski, Ada Majdzińska, Jakub Maliszewski, Jan Misiek, Anna Niewiarowska-Zawilska, Daria Selka-Bonna, Maja Siemińska, Barbara Słowińska-Galon, Anna Szpadzińska-Koss, Jarosław Szwoch, Elżbieta Tęgowska, Grażyna Tomaszewska-Sobko, Anna Tomaszuk, Gabriela Trynkler, Zbigniew Wąsiel, Magda Zięba."
train,"2006-01-26: Proces Pęczaka odroczony - Afera w Funduszu Ochrony Środowiska

Pochodzący z Łodzi były poseł Sojuszu Lewicy Demokratycznej Andrzej Pęczak stanął dziś przed sądem, oskarżony w sprawie niegospodarności w Wojewódzkim Funduszu Ochrony Środowiska i Gospodarki Wodnej w Łodzi. Łącznie na ławie oskarżonych zasiadły dziś 24 osoby. Prokuratura zarzuca im narażenie Funduszu na stratę 42 milionów złotych.

Tuż po rozpoczęciu posiedzenia sądu przewodniczący składu ogłosił kilkudziesięciominutową przerwę w procesie. W jej czasie sędziowie mieli zadecydować o odroczenie rozprawy. Po przerwie sąd ogłosił, że ze względu na zwolnienie lekarskie jednej z oskarżonych, proces został odroczony.

Na ławie oskarżonych zasiedli dziś także: były marszałek województwa Waldemar Matusewicz (SLD), były prezes Funduszu Marek K. oraz byli członkowie Zarządu i Rady Nadzorczej związani z SLD i PSL. Pęczakowi i Matusewiczowi zarzuca się m.in. podjęcie działań zmierzających do przejęcia pakietu kontrolnego akcji Banku Częstochowa oraz zakupu od kilku spółek i osób prywatnych ponad 200 tysięcy akcji tego banku po cenie znacznie przewyższającej ich cenę giełdową. Fundusz stracił na tych operacjach prawie 28 milionów złotych. Pęczak jest także oskarżony o wyłudzenie z jednej ze spółek córek Funduszu co najmniej 40 tysięcy złotych. Były prezes Funduszu Marek K. wraz trzema innymi oskarżonymi chce poddać się dobrowolnej karze. Andrzej Pęczak i Waldemar Matusewicz nie przyznają się do winy. Grozi im kara do 10 lat więzienia."
train,"Zmarł Marek Jackowski

Dziś we włoskim Neapolu, zmarł Marek Jackowski, muzyk rockowy i piosenkarz, założyciel zespołu Maanam.

Marek Jackowski zmarł nagle na zawał serca, miał 66 lat.
Pozostawił żonę i trzy córki."
train,"Uroczystość Wszystkich Świętych

""Zachęcajcie się wzajemnie każdego dnia, póki trwa to, co „dziś” się nazywa"" (Hbr 3, 13)

Obchodzone w kościele katolickim 1 listopada Uroczystość Wszystkich Świętych (święto powszechne obchodzone od 935 roku) oraz 2 listopada Wspomnienie wszystkich wiernych zmarłych (zainicjowane w 998 roku przez św. Odylona, które stopniowo rozpowszechniło się w całym kościele) w Polsce ma szczególnie uroczysty i poważny charakter.

W dniu 1 listopada wspominani są wszyscy zmarli wierzący w Chrystusa, którzy osiągnęli zbawienie i przebywają w niebie, natomiast w dniu 2 listopada ci, którzy przebywają czyśćcu. 

Powaga tych dwóch dni podczas których katolicy odwiedzają całymi rodzinami groby swoich bliskich wyznacza początek promocji świątecznych związanych z Bożym Narodzeniem, które w wielu krajach rozpoczynają się nawet już we wrześniu."
train,"2007-08-05: Rada Krajowa Samoobrony zebrała się by zdecydować o losach koalicji

Formalnie już dziś ma zapaść decyzja Samoobrony dotycząca Koalicji PiS-Samoobrona-LPR. Najprawdopodobniej może ona brzmieć: """"wycofać ministrów z rządu, ale koalicji nie zrywać"""". Czy jednak zapadnie, skoro rekomendowani przez klub Andrzeja Leppera szefowie resortów pracy i budownictwa, właśnie teraz wzięli urlopy wypoczynkowe?

Zakończenie rozmów dotyczących koalicji zależy już wyłącznie od Samoobrony. Jeśli ugrupowanie to zadecydowałoby się na kontynuowanie koalicji bez ministrów, trzeba się będzie zastanowić, jak mówi Jarosław Kaczyński: """"Jak taka dziwna decyzja zapadnie, to wtedy będę się nad tym zastanawiał. Będę się głowił nad tym, co to ma znaczyć..."""" Premier dodaje jednak zaraz, że jest przygotowany na wycofanie ministrów przez Samoobronę i wyznaczył ewentualnych następców, a kandydatura nowego ministra pracy ma nas nawet zaskoczyć."
train,"2009-04-24: Czeczenia: Moskwa znów rozpoczyna wojnę z separatystami

16 kwietnia Rosja zakończyła operację w Czeczenii, tymczasem sztab generalny zdecydował rozpocząć 23 kwietnia od północy operację wojskową w górskim rejonie Szali, Szatoj, Wiedieno i Serżen-jur.

Moskwa tę zaskakująca decyzję tłumaczy tym, że w Czeczenii odkryto działalność nielegalnych formacji zbrojnych.

Już dzień po ogłoszeniu pokoju w Czeczeni, doszło do starć. Wtedy nikt nie zginął, ale 22 kwietnia trzej rosyjscy żołnierze zostali zastrzeleni w rejonie Aczkoj-Martan.

Oficjalnym powodem interwencji wojsk Federacji Rosyjskiej w 1999 r. było wkroczenie oddziałów zmarłego w 2006 r. Szamila Basajewa do sąsiedniego Dagestanu pod hasłem ustanowienia na Kaukazie islamskiego kalifatu według zamysłu wahabitów. Kolejnym oficjalnie podawanym przez Rosję powodem były zamachy bombowe w Moskwie i Wołgodońsk w sierpniu i wrześniu tego roku, o które obwiniono czeczeńskich terrorystów."
train,"15 sierpnia odbędzie się wyścig Mustangów

W piątek 15 sierpnia 2014 w Ogrodach Hortulus Spectabilis odbędzie się parada Mustangów.

13 sierpnia o godzinie 12:00 rozpocznie się coroczna impreza Mustang Race. Trasa prowadzić będzie wzdłuż bałtyckich plaż i weźmie w nim udział 50 Mustangów. Maszyny jechać będą z Torunia, przez Malbork, Gdynię, Kołobrzeg aż do Międzyzdrojów. Przed wjazdem do Kołobrzegu odwiedzą Ogrodach Hortulus Spectabilis w Dobrzycy, gdzie podzieleni na 50 dwuosobowych drużyn (kierowca i pilot) wezmą udział w wyścigu w labiryncie. Kierowcy przebiegną przez labirynt, a piloci będą ich nawigować z dwudziestometrowej wieży."
train,"2005-04-15: Pożar w paryskim hotelu - są ofiary

Wczesnym rankiem, w piątek, wybuchł pożar we francuskim hotelu na przedmieściach Paryża. Według różnych źródeł liczbę ofiar śmiertelnych szacuje się na 15 - 20 ludzi. Blisko połowa z nich to dzieci. 50 osób jest rannych.

W chwili wybuchu, w budynku wynajmowanym dla imigrantów z Afryki znajdowało się 76 osób, wliczając w to gości oraz pracowników. Budynek zaczął płonąć od jadalni położonej na pierwszym piętrze. W krótkim czasie 6 kolejnych pięter zajęło się ogniem. Niektórzy w celu ocalenia swojego życia zaczęli skakać z okien. Od godziny 2 nad ranem ponad 250 strażaków zaczęło walczyć z żywiołem. Nieopodal miejsca katastrofy został utworzony punkt pomocy dla rannych w wyniku pożaru.

Według ambasady polskiej w Paryżu, wśród ofiar nie ma Polaków. Są za to obywatele Francji, Portugalii, Senegalu, Stanów Zjednoczonych, Tunezji, Ukrainy i Wybrzeża Kości Słoniowej."
train,"2007-12-23: 8 lutego Tusk pojedzie do Rosji?

Polskie Radio podało, że na 8 lutego planowana jest wizyta premiera Donalda Tuska w Rosji. Oficjalne źródła rządowe nie potwierdzają tej informacji i powtarzają, że data nadal nie jest znana.

Dziennikarze powołują się na informacje od szefa gabinetu premiera Sławomira Nowaka, który powiedział m.in., że ""nic nie jest jeszcze pewne, ale wyjazd jest możliwy"". Jednak rzecznik rządu Agnieszka Liszka w Radiu Zet zaprzeczyła tej informacji. Zdaniem rzecznik, rząd nie ustalił dokładnej daty planowanej wizyty w Moskwie i w najbliższym czasie nie będzie ona znana.

Wizyta Tuska w Rosji będzie pierwszym spotkaniem tak wysokich rangą polityków obu państw od ponad trzech lat, gdy w 2005 roku prezydent Rosji Władimir Putin gościł na obchodach 60. rocznicy wyzwolenia byłego obozu koncentracyjnego w Oświęcimiu. ""Rząd Donalda Tuska, który działa od miesiąca, uczynił znacznie więcej dla stosunków polsko-rosyjskich niż poprzedni rząd przez dwa lata"" - powiedział niedawno Siergiej Jastrzembski, doradca prezydenta Rosji."
train,"2006-09-11: Kielce: Odsłonięcie pomnika Homo Homini

11 września w Kielcach odbyło się uroczyste odsłonięcie pomnika Homo Homini w 5. rocznicę zamachów na World Trade Center w Nowym Jorku. W uroczystości udział wzięli m.in. przedstawiciele ambasad USA, Izraela, Federacji Rosyjskiej, Hiszpanii, Indii oraz Indonezji, reprezentujący Radę Ministrów Przemysław Gosiewski, prezydent miasta Wojciech Lubawski, wojewoda Grzegorz Banaś i duchowieństwo.

Na pomnik składają się dwie wieże przecięte samolotami, symbolizujące zarówno wieżowce, jak i cyfry liczby ""11"". Na pierwszej wieży umieszczono napis ""Homo Homini"" (łac. ""człowiek człowiekowi""), na drugiej - nazwy sześciu miast zaatakowanych przez terrorystów. Monument ustawiony naprzeciwko kieleckiego cmentarza przy ul. Ściegiennego zaprojektował znany polski rzeźbiarz, Adam Myjak.

Na początku uroczystości dwoje wychowanków Szkoły Podstawowej nr 5 odsłoniło pomnik poprzez przecięcie biało-czerwonej wstęgi. Następnie odczytano przemówienia George'a Busha, Condoleezzy Rice, Wojciecha Lubawskiego oraz Jarosława Kaczyńskiego. Główną częścią obchodów rocznicowych było zapalenie przez uczniów kieleckich szkół ponad 2700 zniczy z nazwiskami ofiar zamachu. Warto wspomnieć, że pomnik Homo Homini jest unikalny na skalę europejską, jak dotąd tylko w Kielcach zdecydowano się uczcić w ten sposób pamięć ludzi zabitych 11 września przez terrorystów."
train,"WIG20 bez Lotosu, Kernela i JSW

Od dzisiejszej sesji Jastrzębska Spółka Węglowa obok Lotosu i ukraińskiej spółki Kernel Holding nie będą już notowane indeksie Giełdy Papierów Wartościowych WIG20 - poinformowała giełda w komunikacie prasowym.
Ich miejsce zajmą spółki Enea, Energa i Cyfrowy Polsat.

Korekta indeksu giełdowego WIG20 wynika z ryzyka. Ukraiński Kernel doznaje zawirowań z powodu niespokojnej sytuacji na Ukrainie, z kolei działalność spółki JSW znajduje się poniżej granicy rentowności. Spółka z powodu złego zarządzania za zeszły rok zanotowała stratę prawie 660 mln zł. Natomiast Lotos stracił w ciągu roku 25 proc. swojej giełdowej wyceny, a cała Grupa Kapitałowa Lotos miała ponad 1,27 mld zł skonsolidowanej straty netto za 2014 r."
train,"2007-01-02: Rozpad zespołu Virgin

W poniedziałek na oficjalnej stronie zespołu Virgin pojawiło się oświadczenie o zakończeniu działalności zespołu. Treść oświadczenia brzmi: """"Z dniem dzisiejszym zespół Virgin zakończył działalność. Wczoraj w Gdańsku zagraliśmy ostatni koncert pod tą nazwą. Serdecznie dziękujemy wszystkim Współpracownikom oraz Fanom, którzy byli z nami przez te sześć lat i bez których nie udałoby nam się przetrwać i zapisać na koncie tylu wspaniałych osiągnięć. Z całą pewnością nikt z nas nie powiedział jeszcze ostatniego słowa, więc prosimy Was o cierpliwość i zaufanie."""" O rozpadzie grupy nie wie jednak ani Universal Music - wydawca, ani wokalistka zespołu Doda. Lider zespołu, Tomasz Lubert na swojej stronie opublikował oświadczenie, według którego powodem rozpadu była ""niezdrowa sytuacja w zespole."""
train,"2007-08-02: Gdynia: kmdr Kokosiński dowódcą ORP Heweliusz

Na wodach Zatoki Gdańskiej miała miejsce uroczystość przekazania obowiązków dowódcy ORP ""Heweliusz"", okrętu hydrograficznego polskiej Marynarki Wojennej. Nowym dowódcą został kmdr ppor. Grzegorz Kokosiński, który poprzednio był zastępcą dowódcy na tym okręcie. Ustępujący dowódca kmdr por. Marek Czarnecki został wyznaczony na stanowisko szefa szkolenia dywizjonu Zabezpieczenia Hydrograficznego. W ceremonii wzięli udział zastępca dowódcy Centrum Operacji Morskich kontradm. Jerzy Patz, szef Oddziału Informacji Nautycznej Biura Hydrograficznego Marynarki Wojennej kmdr Wiesław Bieliński, szef Oddziału Oceanograficzno-Meteorologicznego Biura Hydrograficznego Marynarki Wojennej kmdr Leszek Kilarowicz oraz dowódca dywizjonu Zabezpieczenia Hydrograficznego kmdr Dariusz Kolator.

Zgodnie z tradycją przekazanie dowodzenia odbyło się w morzu. Okręt wyszedł z Portu Wojennego w Gdyni pod dowództwem zdającego obowiązki kmdr. Czarneckiego, a powrócił dowodzony przez obejmującego kmdr. Kokosińskiego.

ORP ""Heweliusz"" jest okrętem hydrograficznym projektu 874, zbudowanym w Stoczni Północnej w Gdańsku. Został wcielony do służby 27 listopada 1982 roku i otrzymał numer burtowy ""265"". Czterokrotnie w latach 1986, 1989, 1993 i 1997 był uznawany za najlepszy okręt Marynarki Wojennej w grupie okrętów specjalnych. W 1990 roku odbył rejs w ramach XIV wyprawy antarktycznej Polskiej Akademii Nauk."
train,"2007-11-03: Rekordowa kwesta na warszawskich Powązkach

Cmentarz Powązkowski.

Jak co roku na Cmentarzu Powązkowskim odbyła się kwesta na rzecz ratowania starych grobów. Pieniądze zbierali artyści, dziennikarze, politycy i ludzie nauki. W sumie było to ok. 200 osób. Kwestę prowadzono w czwartek i piątek od godziny 9:00 do zmierzchu.

Zbiórka datków zorganizowana była już po raz 33, tym razem przez Stołeczny Komitet Opieki nad Starymi Powązkami im. Jerzego Waldorffa. Nieżyjący już Jerzy Waldorff był pomysłodawcą prowadzonych w Dzień Wszystkich Świętych i Zaduszki akcji.

W tym roku kwestowali m.in.: Krzysztof Daukszewicz, Alina Janowska, Barbara Wachowicz, Magdalena Zawadzka, Andrzej Kopiczyński, Hanna Gronkiewicz-Waltz, Conrado Moreno, Ewa Kuklińska, Maja Komorowska, Irena Kwiatkowska, Damian Damięcki, Joanna Szczepkowska, Beata Tyszkiewicz, Krzysztof Kowalewski i Krystyna Sienkiewicz, Joanna Sydor, Małgorzata Socha, Mateusz Damięcki, Adam Fidusiewicz, Irena Santor, Wojciech Młynarski, Jolanta Fajkowska, Katarzyna Dowbor oraz członkowie zespołu ""Mazowsze"".

""Ja nie nawołuję, nie brzęczę, nie zaczepiam. Nie chcę stawiać nikogo w niezręcznej sytuacji"" - mówiła Magdalena Zawadzka, która stała w bocznej alejce cmentarza, niedaleko bramy św. Honoraty.

""Przychodziłem z rodzicami na Powązki i podziwiałem. W Hiszpanii nie kładzie się kwiatów i nie pali zniczy na grobach"" - powiedział Conrado Moreno, który po trzygodzinnym dyżurze miał pełna puszkę.

Na Powązkach pieniądze zbierali również górale z Zakopanego. ""Dajcie dutki na groby"" - wołali. Była też grupa osób z Litwy zbierająca pieniądze na renowację Cmentarza na Rossie w Wilnie. Kwestowano także na Cmentarz Orląt we Lwowie i groby katyńskie.

Ze zbierającymi fundusze spotkał się abp Kazimierz Nycz, metropolita warszawski, który podziękował za działania na rzecz odnowy cmentarza.

W tym roku podczas kwesty na rzecz opieki nad Cmentarzem Powązkowskim zebrano w czwartek i piątek ok. 214 tys. zł. W pierwszym dniu kwesty zgromadzono 155 tys. zł. W ubiegłym roku całość wyniosła ok. 160 tys. zł. W czasie ostatniej rekordowej zbiórki w 2004 roku zebrano 197 tys. zł.

Z ubiegłorocznych środków odnowione zostały groby m.in.: Stanisława Moniuszki, Karola Kurpińskiego, Franciszka Górskiego, Łukasza Biegańskiego oraz rodziny pisarza Józefa Korzeniowskiego.

Renowacja dofinansowana była również przez Ministerstwo Kultury i Dziedzictwa Narodowego oraz m.st. Warszawa.

Cmentarz Powązkowski powstał w 1750 roku. Grunty, na których sie wówczas znajdował ofiarował Melchior Korwin Szymanowski. Było to 2,4 ha. Pierwszą osobą tam pochowaną był ksiądz Wincenty Bartłomiej Skrzetuski (1791 r.). Na cmentarzu pochowanych jest wielu wybitnych Polaków, m.in.: Władysław Reymont, Leopold Staff, Maria Dąbrowska, Stanisław Moniuszko, Józef Elsner, Jan Kiepura, Hanka Bielicka, Czesław Niemen, Zbigniew Herbert, Ignacy Skorupka, Krzysztof Kieślowski, Henryk Wieniawski, Jan Nowak-Jeziorański, Hanka Ordonówna i Agnieszka Osiecka.

Cmentarz Ewangelicko-Reformowany.

Kwestowano również na cmentarzach ewangelickich na Woli. Do udziału w zbiórce zaproszono artystów i profesorów warszawskich uczelni.

Pieniądze zbierali tam m.in.: Emilia Krakowska, Kazimierz Kaczor, Olgierd Łukaszewicz, Roman Kłosowski, Artur Barciś, Barbara Horawianka, Krystyna Janda, Magda Umer i Jerzy Połomski.

Barbara Horawianka na Cmentarzu Ewangelicko-Reformowanym w ciągu godziny zebrała 943 zł.

""To rekord. Ale mam nadzieję, że na jego pobicie nie będzie trzeba długo czekać. Potrzeby są bardzo duże. W tym roku chcemy wyremontować pomnik na grobie Ernesta Faltza, wyższego urzędnika Księstwa Warszawskiego i Królestwa Polskiego. Potrzeba 40 tys. zł."" - powiedziała Irena Scholl ze Społecznego Komitetu Opieki nad Zabytkami Cmentarza Ewangelicko-Reformowanego.

""Pomóżcie uratować cmentarz, każdy grosz się liczy!"" - mówiły do odwiedzających cmentarz: Krystyna Janda i Magda Umer.

""W środku są nie tylko monety, ale nawet kilka banknotów po 50 zł"" - mówił Jerzy Połomski o zawartości swojej puszki.

Na Cmentarzu Ewangelicko-Reformowalnym przez cały dzień zebrano ok. 12 tys. zł. Kwesta na tym cmentarzu odbędzie się jeszcze w niedzielę w godz. 10:00-15:00.

Cmentarz Ewangelicko-Augsburski.

Natomiast na Cmentarzu Ewangelicko-Augsburskim kwestowała m.in. Zofia Czerwińska, która uzbierała prawie 600 zł. ""O godz. 13 mieliśmy ponad 13 tys., a to dopiero początek. Zobaczymy, ile uda nam się zebrać, później wybierzemy pomniki do renowacji. Jest kilka, którymi trzeba się zająć natychmiast"" - mówił Witold Straus opiekujący się cmentarzem. Kwesta będzie tu trwała do niedzieli.

Cmentarz Żydowski przy ul. Okopowej.

Na Cmentarzu Żydowskim przy ul. Okopowej kwestę rozpoczął w czwartek o godzinie 9:00 Andrzej Wajda. Zebrane pieniądze przeznaczone będą, również jak w przypadku innych zbiórek na warszawskich cmentarzach, na odnowę zniszczonych zabytkowych grobów. W zbiórce pieniędzy uczestniczyły m.in.: Krystyna Zachwatowicz i Maja Komorowska.

""Cieszy mnie to, że ludzie specjalnie na ten cmentarz przyjeżdżają wrzucić datek"" - mówiła Maja Komorowska.

1 listopada Jan Jagielski, prezes Społecznego Komitetu Opieki nad Cmentarzami i Zabytkami Kultury Żydowskiej, oprowadzał wycieczki po cmentarzu. Opowiadał o historii i ciekawostkach związanych z nekropolią. ""Macewa, czyli tablica nagrobna ma kształt półokrągle sklepionych drzwi. One zamykają nasze życie tutaj"" - mówił Jagielski do zgromadzonych.

""To wspaniale, że tyle osób na nowo odkrywa to miejsce, tak ważne na mapie Warszawy"" - powiedziała Gołda Tencer, aktorka i reżyserka Teatru Żydowskiego w Warszawie."
train,"2007-09-28: Rozpoczęcie sezonu 2007/2008 w Polskiej Lidze Siatkówki

Dziś 28 września 2007 roku rozpoczęła się najwyższa liga siatkówki mężczyzn w Polsce - Polska Liga Siatkówki. W inauguracyjnym spotkaniu, które rozpoczęło się o godzinie 18:30 zmierzyły się drużyny Wkręt-Met Domex AZS Częstochowa oraz Jadar Radom Sport.

W roli faworyta upatrywano drużynę z pod Jasnej Góry, jednak rywalizacja była wyrównana.

Już w pierwszym secie wygrali gospodarze 25:23, choć prowadzili już 11;6, czy 21:17. W dwóch następnych wygrali radomianie. Blisko było nawet niespodzianki. czwarty set zakończył się wynikiem 26:24. O losach spotkania miał zadecydować tie-break. W nim od początku przeważali Częstochowianie, choć ostateczny wynik brzmiał 15:13 to nie było widać, aż tak małej różnicy między obydwoma zespołami.

MVP zawodów został wybrany Krzysztof Gierczyński.

Wynik:"
train,"Niektóre łódzkie zabytki prezydent Bronisław Komorowski wpisał na listę pomników historii

Prezydent Bronisław Komorowski wręczył 17 lutego 2015 r. Hannie Zdanowskiej, prezydent Łodzi, swoje rozporządzenie nadające niektórym zabytkom w mieście tytuł pomnika historii

Prezydent Bronisław Komorowski gratulował Łodzi uznania wielokulturowego krajobrazu miasta za pomnik historii. ""To tylko fragment większej pracy, która będzie w dalszym ciągu trwała"" — powiedział prezydent Bronisław Komorowski — nawiązując do rewitalizacji miasta, która ma być znakiem firmowym Łodzi. ""Łódź jest tego warta, aby wydobywać to wszystko, co świadczy o wielkości miasta, jego mieszkańców, wszystkiego tego, co w jakiejś mierze jest symbolizowane przez niezwykłą ulicę Piotrkowską"".

Prezydenckie rozporządzenie spowodowało, że status pomnika historii zyskały:

Łódź o ten tytuł starała się od 2008 r.

Ważniejszego wyróżnienia zabytku niż pomnik historii w Polsce nie ma. Prezydencka lista zabytków to ekskluzywne grono najcenniejszych obiektów o szczególnym znaczeniu historycznym, naukowym i artystycznym. W ten sposób Łódź dołączyła do 58 innych obiektów o takim statusie, m.in. zabudowy Krakowa i Torunia, kopalni soli w Wieliczce, pola bitwy pod Grunwaldem, zamku w Malborku.

""Pomnik historii to prestiżowe wyróżnienie. Można je spokojnie nazwać „polskim UNESCO”"" — mówiła Kamila Kwiecińska-Trzewikowska, miejski konserwator zabytków w Łodzi. ""Na pewno o łódzkich zabytkach będzie się teraz więcej pisać w przewodnikach. To także większe szanse na wpisanie łódzkich zabytków na listę światowego dziedzictwa UNESCO"".

""Łódź pięknieje, odbudowuje poczucie własnej wartości i godności"" — mówiła w czasie uroczystości prezydent miasta Hanna Zdanowska. ""Podjęte przez nas starania i pokazanie Łodzi w innym świetle dziś uzyskują niezmiernie ważne narzędzie — pomnik historii, ekskluzywny certyfikat jakości, nobilitację do panteonu dóbr narodowych."" Dodała, że żadne polskie miasto nie walczy z taką determinacją o zmianę wizerunku jak Łódź i to się teraz udaje. Podkreśliła także iż ""jest to niezwykłe i ważne wydarzenie w historii Łodzi. Wyjątkowy wyraz uznania dla jej unikatowości kulturowej i architektonicznej. Pan prezydent i grono ekspertów podkreślili wartość łódzkich zabytków"".

Uroczystość miała miejsce w Muzeum Miasta Łodzi, po czym prezydent Bronisław Komorowski „trambusem” (łódzka replika historycznego tramwaju sprzed 100 lat „Herbrand” na współczesnym podwoziu autobusu) udał się ul. Piotrkowską do dawnego pałacu Juliusza Heinzla, siedziby Urzędu Miasta Łodzi i tam na elewacji budynku magistratu przy Piotrkowskiej 104 odsłonił stosowną tablicę pamiątkową."
train,"2007-07-06: Trwa hossa na GPW

Trwa hossa na warszawskiej Giełdzie Papierów Wartościowych. W piątek, 6 lipca, najstarsze indeksy giełdowe ustanowiły nowe, historyczne rekordy wszech czasów.

Na zakończenie sesji giełdowej indeks WIG zamknął się na poziomie 67 568,51 pkt wzrastając o 1,07 % ustanawiając nowe maksimum.

Również indeks giełdowy WIG 20 pokonał kolejny rekord. Na zamknięciu sesji giełdowej indeks WIG20 zyskał 1,71% wobec końca poprzedniej sesji i osiągnął wynik 3 899,59 punktów, ustanawiając nowe maksimum.

Także indeks giełdowy sWIG 80 pokonał kolejny rekord. Na zamknięciu sesji giełdowej indeks sWIG 80 zyskał 0,03% wobec końca poprzedniej sesji i osiągnął wynik 21 696,76 punktów, ustanawiając nowe maksimum.

Nowe maksimum zanotował też indeks TechWIG, wzrastając o 0,9% osiągnął 1363,65 punktów.

Cała czwórka poprawiła rekordy hossy. Motorem wzrostów były spółki paliwowe i surowcowe: KGHM Polska Miedź wzrost o +5,7%, LOTOS 3,6%, PGNiG 2,7%, PKN Orlen 2,1%.

Analitycy giełdowi jednak uważają, że w najbliższych dniach lipca może wystąpić 10-15 procentowa korekta."
train,"2007-05-01: Tomasz Lisowicz wygrał Memoriał Trochanowskiego i został pierwszym liderem Pro Ligi

Tomasz Lisowicz (CCC-Polsat-Polkowice) wygrał pierwszy wyścig z cyklu kolarskiej Pro Ligi 2007. Po ucieczce z peletonu Lisowicz wjechał na metę przed Piotrem Zaradnym (DHL-Author) oraz czteroosobową grupką na czele z Łukaszem Podolskim (Weltour). Jako, że był to pierwszy wyścig z cyklu Pro Ligi, Lisowicz został pierwszym liderem w tym roku. Już w czwartek z Legnicy rusza wyścig Grody Piastowskie, który będzie kolejną okazją na zdobycie punktów w Pro Lidze. 


Pierwsza dziesiątka.

) DHL - Author"
train,"Tadeusz Kopeć zrezygnował z członkostwa w Platformie Obywatelskiej

Tadeusz Kopeć postanowił zrezygnować z członkostwa w Platformie Obywatelskiej. W oświadczeniu datowanym na 22 maja 2015 roku Tadeusz Kopeć zadeklarował: „Jako konserwatysta i chrześcijanin nie znajduję już dzisiaj miejsca dla siebie w obecnym kształcie Platformy.”"
train,"2007-01-07: Abp Wielgus zrezygnował z funkcji metropolity warszawskiego

Abp Stanisław Wielgus zrezygnował z funkcji metropolity warszawskiego na kilka godzin przed uroczystym ingresem. Papież Benedykt XVI przyjął rezygnację arcybiskupa, a pełnienie funkcji administratora archidiecezji warszawskiej do czasu wyznaczenia innej osoby powierzył kard. Józefowi Glempowi.

Swoją decyzję arcybiskup Wielgus ogłosił na początku mszy, która miała być jego ingresem. W związku z rezygnacją metropolity została ona odprawiona w intencji dziękczynienia za posługę kard. Glempa. Abp Wielgus odczytał swój list, jaki skierował do Benedykta XVI. ""„Po dogłębnej refleksji i ocenie mojej osobistej sytuacji zgodnie z kanonem 401 par. 2 Kodeksu Prawa Kanonicznego składam na ręce Waszej Świątobliwości rezygnację z urzędu arcybiskupa metropolity warszawskiego”"" – powiedział abp Wielgus.

Słowa te wzbudziły wśród zgromadzonych wielkie napięcie. Zebrani na tyłach kościoła i na zewnątrz wierni zaczęli głośno skandować: ""Zostań z nami"", ""nie"", ""hańba!"". Zobacz wideo.

Po słowach arcybiskupa odczytano komunikat Nuncjatury Apostolskiej:

""„Nuncjatura Apostolska w Polsce niniejszym urzędowo zawiadamia, że ks. abp Stanisław Wielgus, arcybiskup metropolita warszawski, w dniu przewidzianego ingresu do bazyliki katedralnej i rozpoczęcia posługi duszpasterskiej w Kościele Warszawskim, złożył rezygnację ze swojego urzędu na ręce Ojca Świętego Benedykta XVI, zgodnie z przepisami kan. 401 § 2 Kodeksu Prawa Kanonicznego.""

""Ojciec Święty przyjął rezygnację ks. abp. Stanisława Wielgusa i powierzył ks. kard. Józefowi Glempowi, Prymasowi Polski, pełnienie funkcji administratora archidiecezji warszawskiej do czasu podjęcia dalszych decyzji.""

""Warszawa, 7 stycznia 2007 r.""

""+ abp Józef Kowalczyk Nuncjusz Apostolski w Polsce""

Decyzja abp Wielgusa była znana przed jej ogłoszeniem w kraju. Radio Watykańskie zamieściło na swoich stronach internetowych informację tuż po godzinie 10, przy czym ingres zaplanowany był na 11. Wcześniej ""Wiadomości"" TVP1 podały informacje, że ingres może się nie odbyć, choć: ""Sprawa nie jest jeszcze przesądzona. W nocy odbyły się ważne rozmowy państwa polskiego ze Stolicą Apostolską w tej sprawie"" - poinformowała TVP.

Najprawdopodobniej decyzja abp Stanisława Wielgusa podyktowana była przez Watykan. Paragraf na którym abp Wielgus oparł swoją decyzję brzmi następująco: „Usilnie prosi się biskupa diecezjalnego, który z powodu choroby lub innej poważnej przyczyny nie może w sposób właściwy wypełniać swojego urzędu, by przedłożył rezygnację z urzędu”. Tą poważną przyczyną jest udowodniona współpraca z SB. Jednak sprawa ta wciąż budzi duże kontrowersje.

Reakcje na dzisiejszą decyzję abp Stanisława Wielgusa są bardzo różne. W trakcie Mszy nie brakowało łez wśród wiernych. Po uroczystości na ulicach Warszawy w szczególności starsze osoby demonstrowały poparcie dla arcybiskupa. Tłum przeszedł m.in. pod pałac arcybiskupi, gdzie manifestowano solidarność z hierarchą.

Przypomnijmy, papież Benedykt XVI powołał abp Stanisława Wielgusa na metropolitę warszawskiego w zeszłym miesiącu. Gazeta Polska opublikowała artykuł, w którym było napisane, że abp Wielgus współpracował z SB. Wcześniej zainteresowany twierdził, że jest niewinny. Od momentu publikacji w GP rozgorzała dyskusja na temat współpracy bądź niewinności ks. Wielgusa. Nowy metropolita warszawski przez ponad 20 lat był tajnym, świadomym współpracownikiem SB - ma to wynikać z dokumentów, do których dotarła ""Rzeczpospolita"" (Przeczytaj artykuł w Wikinews). Teczki w IPN potwierdziły te doniesienia. Abp działał pod pseudonimem ""Grey"". Mimo to w piątek abp Wielgus przejął kanonicznie urząd nad powierzoną mu archidiecezją."
train,"2010-07-09: Pakistan: ponad 60 zabitych w zamachu samobójczym

Ogromny wybuch miał miejsce na targowisku, przed siedzibą władz rządowych, kiedy zamachowiec samobójca poruszający się motocyklem odpalił ładunki wybuchowe. W zamachu zostało uszkodzone pobliskie więzienie, skąd zbiegło kilkunastu osadzonych, a eksplozja uszkodziła kilka samochodów i około 30 sklepów.

Wśród rannych są uchodźcy, którzy zostali przesiedleni z powodu trwających walk wojsk rządowych z talibami na terytoriach plemiennych. Mieszkańcy donieśli, że wśród zabitych jest pięcioro dzieci w wieku od 5 do 10 lat.

Do zamachu doszło na terenie zamieszkałym przez Pasztunów, gdzie duże wpływy mają talibscy rebelianci.

1 lipca w mieście Lahaur doszło do krwawego ataku terrorystycznego na sufickie sanktuarium w wyniku którego śmierć poniosło 42 muzułmańskich wiernych, a rannych zostało 175 osób. Zamach przeprowadzili wówczas dwaj zamachowcy-samobójcy.

Siły rządowe prowadzą obecnie operację antytalibską w okręgu Orakzai. W operacji trwającej od 24 marca zginęło ok 2 tys. talibów i ok. 50 pakistańskich żołnierzy. Rząd ogłosił 1 czerwca zwycięstwo nad talibami w okręgach Orakzai i Kurram. Wg obserwatorów nadal połowa obszaru okręgu Orakzai faktycznie była pod kontrolą talibów. Sami dowódcy wojska pakistańskiego przyznali, że w okręgu nadal pozostały niewielkie ""kieszenie oporu"", które trzeba zlikwidować i dla stabilizacji regionu, operacja będzie kontynuowana.

Obecnie operacja w Orakzai opiera się na codziennych nalotach pakistańskiego lotnictwa (PAF) na pozycje talibów, które kończą się zazwyczaj śmiercią kilkunastu bojowników. Dzisiaj doszło już do podobnego nalotu, w którym śmierć ponieśli członkowie Talibanu.

W zeszłym roku po sukcesach w walce z talibami w Dolinie Swat, walki zostały wznowione w Waziristanie, uznawanym za główny bastion rebeliantów. Szeroko zakrojona operacja zakończyła się śmiercią lidera Tehrik-i-Taliban Pakistan, Baitullaha Mehsuda, a także w grudniu 2009 całkowitym zajęciem Południowego Waziristanu. Jednym z skutków operacji było przeniknięcie znacznej ilości talibów do okręgu Orakzai.

Na początku 2010 sytuacja w Waziristanie ustabilizowała się. Po zakończeniu ofensywy wszystkie Terytoria Plemienne Administrowane Federalnie oprócz Północnego Waziristanu i okręgu Orakzai były pod kontrolą rządu. W związku z tym pod koniec marca 2010 uruchomiono kolejną operację wojskową tym razem w Północnym Waziristanie oraz w Orakzai. Równolegle trwały walki w Kurram i Bajaur oficjalnie zakończone 20 kwietnia. 

Celem sił bezpieczeństwa było przejąć kontrolę nad wszystkimi terami plemiennymi do końca czerwca 2010. Jednakże celu nie udało się osiągnąć - operacja w Orakzai się przeciągnęły, a bastion w Północnym Waziristanie został nietknięty."
train,"2006-08-30: Rozpoczął się proces: Donald Tusk kontra Jacek Kurski

W środę rozpoczął się proces cywilny wytoczony przez Donalda Tuska i Platformę Obywatelską, Jackowi Kurskiemu, posłowi PiS. Proces dotyczy tzw. ""afery billboardowej"" i toczy się za czerwcową wypowiedź Kurskiego, który powiedział, że """"kampania billboardowa kandydata PO na prezydenta była częściowo finansowana z pieniędzy PZU"""". Przed Sądem Okręgowym w Warszawie jeszcze dziś zeznawać będzie Donald Tusk. Nie udało się odroczyć procesu o co wnioskował pełnomocnik Jacka Kurskiego. Adwokat uzasadniał swój wniosek chorobą posła. Sąd orzekł, iż Jacek Kurski nie może usprawiedliwiać swojej nieobecności chorobą, gdyż cały czas jest obecny w mediach."
train,"2008-06-28: Song of Songs Festival 27-28 czerwca 2008

W Toruniu odbyła się XI edycja festiwalu Song of Songs. Po pierwszych dziesięciu edycjach organizatorzy zdecydowali się zmienić formułę, zapraszając wykonawców, spoza kręgu szeroko pojętej muzyki chrześcijańskiej, takich jak Lao Che, czy Indios Bravos. Hasłem przewodnim XI edycji było ""Festiwal nie tylko dla wierzących"".

27 czerwca.

Pierwszy koncert festiwalu odbył się pod hasłem ""Trzy kolory:Wiara-Nadzieja-Miłość"" i wystąpiły na nim zespoły wykonujące muzykę reggae lub do niej nawiązujące:

28 czerwca.

Drugiego dnia odbył się koncert zespołów debiutujących. Zespoły biorące udział w koncercie (Hołd, I.N.D., Quadrans i Donum) zostały wyłonione w internetowym głosowaniu. Nagrodę główną (możliwość nagrania profesjonalnego teledysku) otrzymał zespół Quadrans. Dodatkową nagrodę pieniężną ufundowaną przez prezydenta Torunia otrzymał zespół I.N.D..

Po części konkursowej wystąpili:

= Źródła =

Galeria."
train,"2009-05-08: Skłotersi pikietowali przed Konsulatem RP w Hadze

Polscy i holenderscy skłotersi protestowali w środę 6 maja przed Konsulatem RP w Hadze.

Protestanci pikietowali w obronie skłotów Rozbrat w Poznaniu i Elba w Warszawie. Zastępcy ambasadora RP w Holandii, Arturowi Habantowi protestanci wręczyli petycję do Prezydenta RP."
train,"2010-10-18: Satelity TerraSAR-X i TanDEM-X wykonają trójwymiarową mapę Ziemi

Dwa niemieckie satelity radarowej obserwacji Ziemi, TerraSAR-X i TanDEM-X, rozpoczęły lot w formacji w celu wykonania trójwymiarowej mapy globu ziemskiego.

Niemiecka Agencja Kosmiczna DLR i EADS Astrium zmieniły orbitę satelity TanDEM-X tak, aby leciał w formacji z TerraSAR-X, umożliwiającej im jednoczesną obserwację tego samego obszaru Ziemi. TanDEM-X 14 października 2010 zmniejszył odległość od TerraSAR-X z 20 kilometrów do 350 metrów, co przekłada się na zmniejszenie dystansu czasowego przelotu z 3 sekund do 0,05 sekundy. Oznacza to, że ich radary mogą teraz niemal jednocześnie obserwować ten sam obszar Ziemi. Wykonanie precyzyjnej mapy wysokości powierzchni Ziemi zajmie około 3 lat. Ustawienie obu statków w odpowiedniej pozycji jest pierwszym krokiem w tym celu.

TerraSAR-X i TanDEM-X krążą teraz po orbitach opatentowanych przez naukowców z DRL. Tory ruchu obu satelitów względem siebie przypominają podwójną helisę - satelity krążą w okół wspólnej osi, bez przecięcia się. Dostosowanie orbit do takiego kształtu zajęło 3 dni, co przede wszystkim wymagało, aby TanDEM-X ""dogonił"" swojego partnera i zmniejszył odległość dzielącą go od niego.

Niewielka odległość między statkami pozwala na zsynchronizowanie pracy ich radarów, głównych przyrządów naukowych obu satelitów. Formacja pozwala również na bezpośrednią dwukierunkową łączność statków. Mafred Zink, menadżer części naziemnej projektu TanDEM-X, powiedział, że ""nigdy wcześniej dwa satelity nie pracowały w tak małej odległości przez okres kilku lat"".

Lot w formacji pozwala na zastosowanie bistatycznego trybu pracy, w którym to jeden z radarów nadaje impuls, a odbicia tego impulsu od powierzchni Ziemi są odbierane jednocześnie przez anteny radarów obu statków. Niewielki dystans między statkami pozwala zaniedbać różnice czasowe w otrzymanych danych. Wcześniej dane o wysokości terenu były pozyskiwane z danych zbieranych w dużych odstępach czasu, co wprowadzało wiele błędów pomiarowych uniemożliwiających uzyskanie wysokiej dokładności.

Praca w trybie bistatycznym ma również znaczenie z uwagi na energię wydzielaną przez radary satelitów. Nadający radar zużywa duże ilości energii elektrycznej i wydziela duże ilości ciepła, przez co może nadawać tylko z określoną częstością impulsów. Jednak w trybie bistatycznym zadanie wysyłania impulsów radarowych może zostać podzielone między TerraSAR-X i TanDEM-X. Oznacza to możliwość zbierania danych z większą częstotliwością niż byłoby to możliwe przy pracy z jednym statkiem.

Testowanie lotu w formacji potrwa najpewniej do końca 2010 roku. Konieczne jest upewnienie się, że lot statków odbywa się po optymalnych orbitach, czy zbierane dane są poprawne."
train,"2007-07-31: Powróciła VIII zmiana PKW z Iraku

Na lotnisku we Wrocławiu odbyła się ceremonia powitania części żołnierzy VIII zmiany Polskiego Kontyngentu Wojskowego Irak. Oprócz Polaków przylecieli Ukraińcy, Słowacy i Łotysze, którzy również wchodzili w skład Wielonarodowej Dywizji Centrum-Południe.

W uroczystości wzięli udział sekretarz stanu w Ministerstwie Obrony Narodowej Jacek Kotas, I zastępca szefa Sztabu Generalnego Wojska Polskiego gen. broni Mieczysław Stachowiak, dowódca 11 Lubuskiej Dywizji Kawalerii Pancernej im. Króla Jana III Sobieskiego gen. dyw. Paweł Lamla, dowódca Śląskiego Okręgu Wojskowego gen. dyw. Fryderyk Czekaj, szef Szefostwa Wojsk Rakietowych i Artylerii Wojsk Lądowych gen. bryg. Stanisław Butlak oraz komendant Wyższej Szkoły Oficerskiej Wojsk Lądowych gen. bryg. Kazimierz Jaklewicz."
train,"2007-11-10: Skład rządu Tuska

Skład rządu podany przez Donalda Tuska potwierdza wcześniejsze domysły. Radosław Sikorski jest ministrem MSZ, Grzegorz Schetyna - MSWiA, a Waldemar Pawlak - gospodarki. Wciąż nieobsadzone są trzy resorty: rozwoju regionalnego, pracy i środowiska.

Tusk zdradził swoich kandydatów na ministrów w drodze z posiedzenia Rady Krajowej PO, na której Platforma zdecydowała jednogłośnie o koalicji z PSL. Ministrem edukacji zostanie Katarzyna Hall, kultury - Bogdan Zdrojewski, obrony narodowej - eurodeputowany Bogdan Klich, a nauki i szkolnictwa wyższego - europosłanka Barbara Kudrycka.

Resort sprawiedliwości obejmie prof. Zbigniew Ćwiąkalski, ministrem skarbu ma zostać Aleksander Grad, resortem finansów ma kierować Jacek Rostowski, a infrastruktury - Cezary Grabarczyk. Ministerstwo zdrowia przypadnie Ewie Kopacz, a sportu - Mirosławowi Drzewieckiemu.

Lider Platformy poinformował też, że nie zapadła jeszcze decyzja jak PO i PSL podzielą między siebie resorty pracy i środowiska. Jeśli przedstawiciel PO zasiądzie w resorcie środowiska, ministrem najprawdopodobniej zostanie prof. Marek Nowicki."
train,"Tegoroczne dożynki Gminy Brzeziny odbyły się 2 września na terenie Szkoły Podstawowej w Bogdance

2 września 2012 około godziny 14, na terenie Szkoły Podstawowej w Bogdance rozpoczęły się dożynki gminy Brzeziny.
Tradycyjny bochen chleba i słój miodu przyjęła od przedstawicieli rolników pani Wójt Gminy Brzeziny– Barbara Hojnacka.
W uroczystości wzięło udział około 100 osób. Spodziewano się również wicemarszałka Cezarego Grabarczyka i senatora Ryszarda Bonisławskiego, jednak inne obowiązki nie pozwoliły im na pojawienie się w Bogdance. Obaj byli reprezentowani przez dyrektora ich biur poselskich. 
Ustawione zostały stragany z regionalnymi potrawami. Nie zabrakło atrakcji dla dzieci i amatorów piwa."
train,"2009-08-26: Edward Kennedy nie żyje

Zmarł senator Edward Kennedy, młodszy brat zamordowanego w zamachu prezydenta Johna Kennedy'ego.

Edward Kennedy to ostatni z trzech braci jednej z najbardziej wpływowych rodzin amerykańskich. Był jednym z najstarszych i najdłużej sprawujących urząd kongresmenów, podporą lewicowego skrzydła Partii Demokratycznej. Słynął z wielkiego talentu do zawierania umów nawet z najbardziej zagorzałymi przeciwnikami. Działał w komisji zdrowia i pracy. Zajmował się reformą służby zdrowia i edukacją. Śmierć senatora według niektórych to polityczny koniec dynastii Kennedych. W ubiegłym roku zdiagnozowano u niego raka mózgu. Miał 77 lat."
train,"2008-04-12: Manifestacja NOP trwa

""Na dziś zapowiedziana została manifestacja narodowców oraz kontrmanifestacja antyfaszystów. Dokładniej o sprawie pisaliśmy w artykule Narodowcy we Wrocławiu legalnie. Poniżej prezentujemy przebieg zdarzeń.""

19:45 - Aktywiści antyfaszystowscy jadą pod komisariat na ul. Trzemeskiej pikietować za zwolnieniem zatrzymanych członków kontrmanifestacji, którzy zostali zatrzymani w związku ze sprawą pobicia jednego z narodowców.

16:56 - Demonstranci zamknięci w kotle wychodzą już dobrowolnie i są prowadzeni do samochodów policyjnych. Wszystko wskazuje na to, że demonstracja się zakończyła.

16:45 - Pozostała grupka ok. 60 manifestantów ONR/NOP została wzięta w kocioł przez policję. Pojedyncze osoby są wyciągane przez policjantów. Zebrani skandują ""Gestapo"", ""Ubecja"", ""Fotografujcie to"". Śpiewają ""Rotę"" na przemian z hymnem państwowym.
Turyści zwiedzający Wrocław przyglądają się z zaciekawieniem zgromadzonym, jak atrakcji turystycznej.

16:20 - Antyfaszyści rozpraszają się. ONR/NOP stoi otoczone przez policję pod Pałacem Arcybiskupim i skanduje ""faszyści"". Na plac wjechała więźniarka.

16:10 - Nacjonaliści zostali zablokowani przez policyjne oddziały prewencji. Na miejscu pojawiły się oddziały antyterrorystyczne, które zabierają manifestantów do policyjnych busów. Przybył również Maciej Płażyński, który rozmawia z policją.

15:50 - Demonstracja nacjonalistów została zablokowana przez policję pod katedrą. Demonstranci stoją otoczeni przez policję. 6 antyfaszystów zatrzymanych wcześniej przebywa na komisariacie przy ul. Trzemeskiej. Wśród starszych przechodniów słychać, że marsz narodowców przypomina pochody w hitlerowskich Niemczech

15:40 - ONR i NOP ruszyło w kierunku przeciwnym, niż planowana trasa przemarszu - dalej od rynku. Narodowcy idą teraz czwórkami Mostem Tumskim w kierunku katedry. Skandują: ""Sierpem i młotem czerwoną hołotę"", ""Precz z komuną"" i ""Katyń pamiętamy"". Antyfaszyści są odcięci przez policję po drugiej stronie kościoła Św. Jadwigi.

15:32 - Do narodowców dołączyła kolejna grupa osób. Jest ich w tej chwili około stu.

15:25 - Policja oddziela kordonem ONR od anarchistów. Antyfaszyści zostali zepchnięci dalej w głąb ul. Św. Jadwigi i zostali otoczeni przez policję. Policjanci są uzbrojeni w tarcze i broń gładkolufową.

15:15 - Policja wzywa do rozejścia się i daje narodowcom na to 15 minut. Narodowcy skandują: ""Precz z komuną"".

15:10 - coraz więcej policji koło kościoła na Piasku. Narodowcy nie mogą ruszyć się z miejsca. Przedstawiciel miasta delegalizuje manifestację, nim ta zdążyła wykrzyczeć pierwsze hasła.

14:59 - Do nacjonalistów dołącza się kolejna kilkudziesięcioosobowa grupa. Pojawiła się również osoba z megafonem.

14:55 - Manifestacji narodowców w brunatnych koszulach koło kościoła NMP na Piasku z zainteresowaniem przyglądają się niemieccy turyści. Porządku pilnują funkcjonariusze policji.

14:50 - Według nieoficjalnych informacji policja zatrzymała 6 antyfaszystów. Strony opuściły rynek.

14:25 - Narodowcy łączą się w jedną grupę. Na miejscu są duże ilości policji. Grupa idzie w stronę kościoła na Piasku, gdzie o 15 ma się rozpocząć legalna manifestacja. Na rynku policja spisuje narodowców oraz antyfaszystów.

14:15 - Policja wzywa NOP do rozejścia się. Ci zwijają transparenty i odchodzą. Koło Galerii Dominikańskiej Antifa pobiła dwóch narodowców. Jeden mocno krwawi. Prawdopodobnie jest mieszkańcem Słupska. Drugi zaraz potem dołącza do kolegów z organizacji. Wiadomo, że doszło do zatrzymań.

14:05 - Przed dwiema minutami dwóch anarchistów zostało pobitych pod galerią dominikańską. Obydwie grupy zbliżają się już do rynku. Jacyś ludzie biegną chaotycznie w różnych kierunkach.

13:55 - Obydwie grupy zmierzają w kierunku rynku. ONR idzie z przodu. Prawdopodobnie będą chcieli połączyć się z manifestacją NOP, która czeka na rynku.
Wzdłuż promenady idą grupki manifestantów z NOP. Niosą transparenty: ""NOP Wrocław"" oraz ""NOP - ostatni bastion zdrowego rozsądku"". Krzyczą: ""Polska tylko dla Polaków"". Obydwu pochodom towarzyszą wozy policyjne.

13:45 - Narodowcy ruszyli w kierunku miasta. Kontrmanifestacja na Dworcu Głównym też została rozwiązania. Antyfaszyści rozproszyli się i ruszyli za nimi. Pod pomnikiem Chrobrego zebrało się 60 osób.

13:40 - Oficjalnie otwarto kontrmanifestację. Padło hasło wygwizdania ONR. Hałasują trąbki i gwizdki. Obie grupy liczą kilkadziesiąt osób. Jak dotąd nie doszło do incydentów.

13:30 - Na Dworcu Głównym chaotycznie gromadzą się dwie grupy. Widać już zwartą grupę około 30 osób z ONR. Zbierają się grupki rozproszonych kontrdemonstrantów. Wszystkiemu towarzyszą 4 samochody policyjne. Pod pomnikiem Chrobrego jest już 30 osób. Trzymają zwinięte transparenty.

13:13 - Członkowie ONR ustawiają się przy pomniku Chrobrego.

10:00 - Pojawiają się informacje o wiszącym przy Dworcu Głównym plakacie ośmieszającym ONR"
train,"2007-07-27: Kazachska Federacja Kolarska wstawiła się za Aleksandrem Winokourowem w sprawie dopingu

Kazachska Federacja Kolarska wstawiła się za Aleksandrem Winokourowem, sugerując, że doniesienia dopingowe na jego temat, były „prowokacją” mającą na celu usunięcie zawodnika z Tour de France. „To polityka” - powiedział Nikolai Proskurin, dyrektor tamtejszej federacji.
Wypowiadający się w środę, w kazachskiej telewizji, Proskurin utrzymywał, że Winokourow nigdy nie był specjalnie lubiany przez ASO, głównego organizatora Tour de France. „Jeszcze przed startem touru organizatorzy mówili, że postrzeganie Winokourowa jako jednego z faworytów, nie jest właściwe” - powiedział.

W oficjalnym oświadczeniu, federacja powiedziała, że było dla nich szokiem, kiedy dowiedzieli się o pozytywnym wyniku badania antydopingowego, oficjalnie jednak nalegali, by „nie wysnuwać zbyt pochopnych wniosków i nie rzucać bezpodstawnych oskarżeń względem jego drużyny i całego kolarstwa”. 

Aleksander Antyszew, dyrektor wykonawczy Kazachskiej Federacji Kolarskiej, powiedział: „Musimy poczekać na oficjalne wyniki analizy próbki A oraz na potwierdzenie ich poprzez zbadanie próbki B i dostarczenie innych niezbędnych informacji, które pomogą jasno ocenić zaistniałą sytuację”."
train,"2007-08-16: Niesiołowski: „Komisję ds. CBA lepiej powołać przed wyborami”

""Komisja śledcza ds. CBA powinna zostać powołana jeszcze przed wyborami"" - uważa senator PO Stefan Niesiołowski.

""Lepiej tę komisję powołać przed wyborami. Byłoby dobrze, żeby społeczeństwo się dowiedziało i zorientowało, czy zarzuty wobec PiS są prawdziwe"" - powiedział Niesiołowski na antenie TVN24.

Według polityka Platformy Obywatelskiej, służby były wykorzystywane również przeciwko członkom koalicji. ""Przecież ta napaść na Leppera to była napaść na urzędującego wicepremiera"" - stwierdził. Zdaniem Niesiołowskiego, ""akurat w tej sprawie Andrzej Lepper mówi prawdę""."
train,"2009-11-24: Festiwal Ars Cameralis 2009 - fotoreportaż z Wieczoru Muzyki Folkowej

24 listopada w ramach Festiwalu Ars Cameralis odbył się Wieczór Muzyki Folkowej. Na scenie w kinoteatrze ""Rialto"" w Katowicach wystąpił polski zespół Żywiołak, duński Valravn oraz francuski Kabbalah."
train,"Kamil Stoch został mistrzem Polski w skokach narciarskich

Współrzędne: 49° N 18° E1*(49+(37+(43/60))/60) round 7 1*(18+(54+(54/60))/60) round 7 (Kamil Stoch został mistrzem Polski w skokach narciarskich)

Dzisiaj odbyły się Mistrzostwa Polski w skokach narciarskich na skoczni im. Adama Małysza w Wiśle Malince. Kamil Stoch zdobył złoty medal po raz drugi z rzędu, tym razem skacząc na 136 metrów, o półtora metra więcej od rekordu należącego do Adama Małysza.

Pozostałe miejsca:"
train,"W Muzeum Sztuki w Łodzi 19 września 2014 r. została otwarta wystawa „Teresa Żarnowerówna (1897-1949). Artystka końca utopii”

19 września 2014 r. w Muzeum Sztuki w Łodzi otwarto wystawę pokazującą życie i twórczość Teresy Żarnowerówny, artystki najbardziej zaangażowanej w działania społeczne i polityczne awangardy konstruktywistycznej okresu międzywojennego, pionierki tego nurtu w Polsce, rzeźbiarki, graficzki, scenografki i architektki, życiowej partnerki Mieczysława Szczuki. Wystawę w siedzibie Muzeum Sztuki w Łodzi przy ul. St. Więckowskiego 36 będzie można oglądać do 23 listopada 2014 r.

Wystawa tej wielkiej postaci awangardy jest pod patronatem minister Kultury i Dziedzictwa Narodowego prof. Małgorzaty Omilanowskiej oraz Marszałka Województwa Łódzkiego Witolda Stępnia. Otwarcia dokonał Dyrektor Muzeum Sztuki Jarosław Suchan w towarzystwie kuratora wystawy Milady Ślizińskiej oraz rodzeństwa Any i Aleksa Abramowiczów z Nowego Jorku, którzy na wystawę dostarczyli około 100 oryginalnych prac swojej ciotki czyli Teresy Żarnowerówny. Prace te po raz pierwszy zostały pokazane publicznie i jest to pierwsza taka wystawa prac artystki nie tylko w Polsce, na dodatek zawierająca tak wiele oryginałów, bo i prace z okresu kanadyjskiego.
Teresa Żarnower (Żarnowerówna) urodziła się w 16 grudnia prawdopodobnie 1897 r. w Warszawie, a zmarła 30 kwietnia 1949 r. (niektóre źródła podają niepoprawnie 1950 r.) w Nowym Jorku.
Pochodziła z zasymilowanej rodziny żydowskiej, ojciec Aron (Arnold) był właścicielem sporej fabryki bielizny. W warszawskiej Szkole Sztuk Pięknych w pracowni Edwarda Wittiga w latach 1915 – 1920 studiowała rzeźbę. Praca dyplomowa akt ""Ewa"" została w 1920 r. nagrodzona przez Ministerstwo Sztuki i Kultury. Pozostawała pod wpływem konstruktywizmu. Podczas edukacji artystycznej urzekły ją idee awangardy, zafascynowała ją bezkompromisowość radykalnej sztuki o konstruktywistycznym rodowodzie. Nawiązała kontakty z komunistycznym środowiskiem działaczy robotniczych, stanęła zdecydowanie po lewej stronie polskiej sceny politycznej.

Jest autorką rzeźb, geometrycznych kompozycji abstrakcyjnych malowanych na płótnach, a także tworzonych w postaci linorytów barwnych i rysunków. Wykonywała fotomontaże i plakaty agitacyjne, zajmowała się typografią i współpracowała przy projektach architektonicznych.

Ta wielostronność zainteresowań artystki znalazła odbicie w programowej wypowiedzi Żarnowerówny z 1923 r.:
""""Najwszechstronniejsze pole do wyrażania się znajduje artysta w widowiskach kinoteatralnych, gdzie łączy elementy poszczególnych odłamów sztuki (malarstwo, rzeźba, architektura, poezja, muzyka, kino, taniec) poparte doskonałością środków technicznych (wyzyskanie energii elektrycznej). Środki, jakie wprowadza nowa sztuka usuwają przypadkowość, dając monumentalność, która jest uwarunkowana przez konstrukcję równoważną przyczynowości i współzależności kształtów dających równowagę"""" (Katalog Wystawy Nowej Sztuki).

Twórczość Żarnowerówny pozostawała pod wpływem rosyjskiego konstruktywizmu i holenderskiej grupy De Stijl. Artystka, podobnie jak Mieczysław Szczuka, którego poznała jeszcze w trakcie studiów, miała lewicowe poglądy i w swoich plakatach, projektach druków i fotomontażach łączyła zaangażowanie polityczne ze zdobyczami sztuki awangardowej. Dzięki swojemu bratu Dawidowi, członkowi Komunistycznej Partii Polski, dość wcześnie zapoznała się z ideologią marksistowską i brała żywy udział w ruchu rewolucyjnym i jego propagandzie wraz z politykami i działaczami lewicy okresu międzywojennego (między innymi z Janem Hemplem). Ważne okazały się kontakty artystki z Franciszką i Stefanem Themersonami, Józefem Wittlinem, a także Czesławem Miłoszem.

Po 1924 r. czystym malarstwem i rzeźbą zajmowała się mniej, natomiast bardziej zainteresowała ją sztuka społecznie użyteczna, jak typografia, grafika książkowa i prasowa, a także plakat, fotomontaż i projektowanie architektoniczne. W latach 1924-1926 razem ze Szczuką zaprojektowali przy pomocy architektów funkcjonalne zespoły mieszkaniowe, które chociaż nie zrealizowane, weszły do historii polskiej architektury awangardowej. Jeden z nich o nazwie ""Domy ogrody w miastach ogrodach"" (1927) w ciekawy sposób nawiązywał do corbusierowskiej idei symbiozy architektury z otoczeniem. Inny projekt dotyczył wysokiego domu mieszkalnego dla bogatej klienteli: bezdzietnych małżeństw i kawalerów (1926). W pracach architektonicznych chodziło im nie o same budynki, lecz """"o metodę plastycznego komponowania (budowania) w trzech wymiarach w oparciu o określoną abstrakcję geometryczną"""".

Tworzyła także fotomontaże i okładki książek, słynna jest okładka zbioru wierszy Włodzimierza Majakowskiego (1927), która pozostaje klasycznym przykładem nowoczesnej grafiki okładkowej. Połączyła fotograficzny portret poety z układem barwnych płaszczyzn napisów i tła, tworząc interesujący fotomontaż.

Współpracowała z Mieczysławem Szczuką. Wystawiali razem w 1923 r. w Wilnie na Wystawie Nowej Sztuki i w Berlinie w galerii „Der Sturm”.

Była w gronie założycieli (razem z Mieczysławem Szczuką, Władysławem Strzemińskim, Henrykiem Stażewskim i E. Millerem) Grupy Kubistów Konstruktywistów i Suprematystów „Blok” (1924-26). Szczuka twierdził, że to Żarnowerówna zainicjowała powstanie grupy oraz pisma o tej samej nazwie, aktywnie uczestniczyła też w formułowaniu programu i współredagowała wszystkie 11 numerów wydawnictwa, nawet po śmierci Szczuki w 1927 r. Nawiązywała kontakty z przedstawicielami europejskich awangard tym łatwiej, że znała kilka języków obcych. Pozyskiwała teksty programowe, przedrukowywane następnie w numerach „Bloku”. Dokładała się także do finansowania pisma. Opowiadała się za utylitarną funkcją sztuki, podkreślała jej użytkowy charakter i pragnęła, aby nowa sztuka odcisnęła swoje piętno na produkcji przemysłowej i budowlanej.

Tworzyła zaangażowane projekty do wydawnictw propagandowych i politycznych, wykonywanych do 1931 r. i sporadycznie później. W 1928 r. przygotowała dla listy lewicy całą serię plakatów towarzyszących wyborom do Sejmu, m.in. ""Na Jedność Robotniczo Chłopską Głosuj!"" Inny plakat z tej kampanii ""13-tka Jedność Robotniczo-Chłopska"" jest uważany za największe osiągnięcie artystyczne w jej twórczości plakatowej. Działanie plastyczne plakatu jest bardzo silne: przedstawia karzącą pięść ludu robotniczego uderzającą w budynek więzienia. Prosta kolorystyka ogranicza się do białej plamy bryły więzienia, czerni tła plakatu i czerwieni trzynastki - numeru lewicy na liście wyborczej. Jest też autorką strony tytułowej „Czerwonego Sztandaru”, organu Komitetu Centralnego Komunistycznej Partii Polski.

W 1926 r. uczestniczyła w Międzynarodowej Wystawie Sztuki Nowoczesnej w Bukareszcie oraz w I Międzynarodowej Wystawie Architektury w Galeria Zachęta w Warszawie. W 1927 r. w Wystawie Architektury Nowoczesnej w Moskwie a w 1929 r. w wystawie na Powszechnej Wystawie Krajowej w Poznaniu.

Po śmierci Szczuki w 1927 r. wycofała się właściwie z życia artystycznego. Nie mogła znaleźć sobie miejsca w Polsce i w 1937 r. wyemigrowała z kraju, początkowo do Paryża. Zmuszona do ucieczki z ogarniętej wojną Europy, poprzez Portugalię trafiła do Kanady, a potem do Nowego Jorku.

Tragedia II wojny światowej wywołała w Żarnowerównie potrzebę podjęcia pracy artystycznej. Artystka wróciła do fotomontażu w serii ilustracji do książki ""Obrona Warszawy"", wydanej w USA w 1942 r. Konstruktywistyczne podziały płaszczyzny łączą się w nich z dramatyczną ekspresją treści. W ostatnich dniach wojny artystka rozpoczęła pracę nad monumentalną płaskorzeźbą ""Powstanie w warszawskim getcie"", która jednak nigdy nie została ukończona.

W Nowym Jorku odnalazła szansę dalszego artystycznego rozwoju, w słynnej galerii Peggy Guggenheim Art of This Century miała możliwość prezentowania w 1946 r. swojej twórczości (gwasze o silnej wymowie dramatycznej) na indywidualnej wystawie. Wzięła też udział w wystawie inaugurującej działalność The Jewish Museum.

Ostatnie lata życia spędziła w USA.

Jej prace znajdują się m.in. w Muzeum Sztuki w Łodzi.

Wystawa przygotowana w Muzeum Sztuki w Łodzi przez kuratorów Miladę Ślizińską i Andrzeja Turowskiego pokazuje wyniki ich wieloletnich badań i poszukiwań, zebraną obszerną, do tej pory nieznaną, dokumentację życia i twórczości artystki. Reprodukcje i archiwalia przybliżają część zaginionych prac Żarnowerówny, także tych z okresu międzywojennego, wszak twórczy jej dorobek znany jest dziś w bardzo wyrywkowej formie. W 1923 r. powstał ""Szkic do konstrukcji przestrzennej"", w 1924 r. powstały cykle zatytułowane ""Kompozycje typograficzne"" i ""Kompozycje nowe"". Wczesne obrazy Żarnowerówny nie są znane, a z zachowanych opisów wynika, że przedstawiały geometryczne, typograficzne kompozycje z użyciem skośnych linii, które dynamizowały płaszczyznę. Podobnie nie zachowały się abstrakcyjne rzeźby artystki konstruowane na zasadzie opozycji wklęsłych i wypukłych planów.

Na wystawie został zaprezentowany fragment twórczości z ostatnich 10 lat życia, których rekonstrukcja możliwa była dzięki wnikliwym badaniom pomysłodawczyni wystawy, Milady Ślizińskiej – m.in. gwasze i rysunki powstałe w Stanach Zjednoczonych, niepokojące swoją odmiennością od wcześniejszej twórczości, jak również słynny relief ""Powstanie w Getcie Warszawskiem"". Znajdują się na niej także dokumenty z międzynarodowych archiwów, prace z nowojorskich kolekcji prywatnych oraz ze zbiorów Muzeum Sztuki w Łodzi, które jako jedna z niewielu publicznych instytucji posiada w swojej kolekcji prace artystki. Także pokazana jest częściowa rekonstrukcja owej wystawy z 1946 r. w Galerii Peggy Guggenheim w Nowym Jorku.

Wystawa ma bogato ilustrowany monograficzny katalog, w polskiej i angielskiej wersji językowej, w którym znajdują się teksty:
W katalogu jest też kalendarium życia i twórczości artystki, pełny katalog znanych dzieł, dokumenty i bibliografia, opis archiwaliów, a także reprodukcje wszystkich prac.
Katalog wystawy liczy 523 strony tekstu i reprodukcji i zawiera mnóstwo tekstów oryginalnych oraz reprodukcji dokumentów i prac artystki, pełny katalog znanych dzieł. ISBN 978-83-63820-20-6.

Bogate informacje o życiu i twórczości Teresy Żarnowerówny zamieściła Ewa Gorządek: ""Teresa Żarnower (Żarnowerówna)"", w serwisie Culture.pl (http://culture.pl/pl/tworca/teresa-zarnower-zarnowerowna)"
train,"2010-12-21: Fenerbahçe Stambuł klubowym mistrzem świata w siatkówce kobiet

Fenerbahçe Stambuł zostało klubowym mistrzem świata pokonując w finale przedstawiciela Ameryki Południowej - brazylijskie Sollys/Osasco 3:0. Wcześniej w fazie grupowej Fenerbahçe pokonało brazylijskie Sollys/Osasco (2. miejsce) i tajski Federbrau (5. miejsce). W półfinale turecki zespół pokonał dominikański Mirador (4. miejsce). Zawodniczka Fenerbahçe Katarzyna Skowrońska-Dolata została uznana najlepiej punktującą oraz najlepszą zawodniczką turnieju (MVP)."
train,"2008-02-15: Eliminacje do Igrzysk Olimpijskich odbędą się we Wrocławiu

Turniej kwalifikacyjny mężczyzn w piłce ręcznej do Igrzysk Olimpijskich Pekin 2008 odbędzie się w dniach 30 maja - 1 czerwca br. we Wrocławiu. To wspólna decyzja Andrzeja Kraśnickiego prezesa ZPRP oraz trenera reprezentacji Polski Bogdana Wenty.

- Dopełnieniem naszej decyzji będzie podpisanie stosownej umowy z władzami miejskimi Wrocławia na organizację turnieju - powiedział prezes Kraśnicki.

Jesienią ubiegłego roku Katowice (Spodek) i Wrocław (Hala Ludowa) wizytował Peter Muhlematter (sekretarz generalny IHF), gdy. organizator imprezy musi spełniać określone przez IHF wymagania, m.in. musi zapewnić sygnał telewizyjny z 14 kamer, a także zakwaterowanie drużyn, sędziów i oficjeli na odpowiednio wysokim poziomie.

Ocena przedstawiona przez IHF w obu przypadkach była pozytywna.

Jednakże przy wyborze wzięto pod uwagę, że Dolny Śląsk jest obecnie centrum polskiej piłki ręcznej. W ekstraklasie występując trzy zespoły z tego regionu: Interferie Zagłębie Lubin, Chrobry Głogów i Miedź Legnica. W I lidze gra wielokrotny medalista mistrzostw Polski - Śląsk Wrocław.

Ważnym jest też fakt, że droga do srebrnego medalu Mistrzostw Świata w Niemczech - zdobytego przez polskich piłkarzy ręcznych w 2007 roku - rozpoczęła się właśnie we Wrocławiu od zwycięstwa nad zespołem Grecji. Nie bez znaczenia były również warunki finansowe oferowane przez włodarzy konkurujących ze sobą miast.

W turnieju zagrają zespoły narodowe Polski, Szwecji, Islandii i Argentyny. Dwie najlepsze drużyny awansują do Igrzysk Olimpijskich w Pekinie."
train,"2007-09-11: Rokita nie wystartuje z listy wyborczej PO?

Jan Rokita powiedział w radiu RMF FM, że nie zamierza startować z krakowskiej listy PO, jeśli będzie wyglądała ona tak jak obecnie.

Poszło o to, że na krakowskiej liście PO nie znaleźli się ludzie z otoczenia Rokity. Zarząd PO pominął między innymi senatorów Andrzeja Gołasia i Jarosława Gowina, znanej opozycjonistki Liliany Sonik czy burmistrza Niepołomic Stanisława Kracika. Rokita poczuł się tym bardziej dotknięty całą sprawą, że ich miejsca zajęli młodzi działacze PO, którzy kilka miesięcy temu domagali się usunięcia Rokity z Platformy.

Poseł PO powiedział, że w tej sytuacji jego nazwisko na niej było wielką moralną niestosownością.

Jednak Rokita, nie potwierdza doniesień ""Rzeczpospolitej"", jakoby rozważał opuszczenie Platformy Obywatelskiej i start w wyborach do Senatu jako kandydat niezależny. Nie przesądza też o tym, że nie wystartuje jako kandydat PO, jeśli ta zmieni listę.

Dodał też, że ma wrażenie, iż listę układali ukryci zwolennicy Zbigniewa Ziobro.

Tymczasem senator Andrzej Gołaś sam zrezygnował z ubiegania się o mandat, na rzecz kandydowania do Parlamentu Europejskiego.

Oficjalnie brak rekomendacji dla Jarosława Gowina Paweł Sularz, szef krakowskiej PO tłumaczył tym, że dla niego priorytetem jest działalność publicystyczna i komentatorska, a nie praca w Sejmie.

Tymczasem według samego Gowina, pominięcie ludzi Rokity to próba poróżnienia go z Donaldem Tuskiem.

Także według przewodniczącego klubu PO Bogdana Zdrojewskiego, Rokita powinien otwierać listę do Sejmu a na listach powinni się znaleźć jego ludzie."
train,"2006-02-25: ZIO: Tomasz Sikora zdobywa srebro w biatlonowym biegu masowym

Tomasz Sikora startował dziś w ostatniej konkurencji biatlonu, w biegu masowym na 15 kilometrów. Startował na trasę z numerem 12. Do faworytów należeli Niemcy: Michael Greis oraz Michael Roesch oraz Norwegowie Ole Einar Bjoerndalen i Halvard Hanevold.

Po pierwszym bezbłędnym strzelaniu Polak wyszedł na 12. pozycji, prowadził Norweg Ole E. Bjoerndalen. W kolejnym strzelaniu Polak również trafił wszystkie cele i wyszedł na znakomitej, drugiej pozycji, tracąc do prowadzącego Norwega 21 sekund. Trzecie strzelanie było już tym razem w pozycji stojącej, lecz i tu Polak spisał się bardzo dobrze, ani razu nie pudłując. Błąd Ole E. Bjoerndalena pozwolił mu wybiec na trasę zaledwie 1 sekundę za wielokrotnym złotym medalistą Igrzysk. W ostatnim strzelaniu wykonał jeden niecelny strzał, jednak Norweg nie trafił dwukrotnie i spadł na 4. pozycję. Tuż za Polakiem wybiegł Niemiec Michael Greis.

Na finiszu Niemiec okazał się jednak wytrzymalszy i zwyciężył nad Tomaszem Sikorą o 6,3 sekundy. Po brązowy medal przybiegł reprezentant Norwegii, Ole E. Bjoerndalen. Ten medal to największy jak na razie sukces polskiej reprezentacji na Zimowych Igrzyskach Olimpijskich w Turynie."
train,"2009-10-31: Kolejne statki w rękach somalijskich piratów

Somalijscy piraci porwali w ostatnim czasie trzy kolejne jednostki pływające. Obecnie w rękach piratów znajduje się dziewięć statków.

22 października piraci uprowadzili panamski masowiec Al-Khaliq z 26 osobową załogą. Do uprowadzenia doszło na wodach terytorialnych Kenii. Wśród 26 członków załogi masowca jest 24 Indusów, a dwaj to Birmańczycy. Tego dnia doszło też do nieudanego ataku na włoską jednostkę Jolly Rosso.

23 października piraci porwali brytyjski jacht Lynn Rival, którym poruszało się dwóch Brytyjczyków. Morscy terroryści żądają 7 mln dol. za uwolnienie Brytyjczyków, którzy znajdują się na singapurskim statku Kota Wajar, porwanym 15 października.

29 października piraci porwali tajlandzki statek rybacki Union 3 na wodach na północ od Seszeli. Na statku znajduje się 23 Rosjan, 2 Filipińczyków oraz obywatel Ghany.

W rękach piratów przebywa 9 jednostek. Są nimi oprócz wyżej opisanych tajwański kuter Win Far 161 porwany 6 kwietnia, grecki statek Ariana porwany 2 maja oraz transportowiec Charlle porwany 12 czerwca, hiszpański statek Alakrana uprowadzony 2 października, statek singapurski, który dostał się w ręce piratów 15 października oraz chiński De Xin Hai."
train,"2008-03-25: Lech Kaczyński poleciał na Węgry wyczarterowanym samolotem

Wizyta Prezydenta Lecha Kaczyńskiego na Węgrzech mogła nie dojść do skutku. Oba rządowe samoloty nie nadawały się do lotu. Prezydent został zmuszony do wyczarterowania samolotu.

W poniedziałek po południu minister w Kancelarii Prezydenta Michał Kamiński poinformował ""Dziennik"", że prezydent prawdopodobnie nie uda się na Węgry. Powodem była awaria jednej z dwóch rządowych maszyn Tu-154. Druga znajduje się na przeglądzie.

Około godziny 22:30 w TVN24 minister Kamiński oznajmił, że prezydent ostatecznie poleci na Węgry, gdyż udało się wyczarterować samolot od prywatnego przewoźnika - Embraera PLL LOT.

Informację o awarii samolotu przekazano wszystkim jego potencjalnym użytkownikom, tj. prezydentowi, premierowi, marszałkom Sejmu i Senatu, już w sobotę.

""Druga maszyna wróciła niedawno z Moskwy. Okazało się, że zamontowany przez Rosjan system łączności satelitarnej źle wpływa na system nawigacyjny"" - poinformował Wiesław Grzegorzewski, rzecznik Sił Powietrznych

Kolejna ważna wizyta dyplomatyczna przypada na najbliższy piątek. Premier Tusk ma lecieć do Kijowa. Szef Kancelarii Premiera, Tomasz Arabski, poinformował, że prawdopodobnie delegacja uda się na Ukrainę wyczarterowanym samolotem. ""Chcieliśmy zabrać dużą delegację, ale w takim przypadku pomyślimy chyba o czarterze"" - stwierdził.

Minister Michał Kamiński nie obwinia rządu za zaistniałą sytuację. ""Nikt z nas nie czyni zarzutu rządowi w tej sprawie, ponieważ samolot ma prawo się popsuć, to tylko maszyna. Nikt z nas nie podejrzewa, że Donald Tusk chodził koło samolotu prezydenta i przebijał opony lub bił śrubokrętem w silnik"" - tłumaczył Kamiński.

To już nie pierwsza awaria samolotów rządowych. Podczas wizyty premiera Millera w Niemczech w 2003 roku zapalił się silnik w samolocie Jak-40."
train,"2010-06-19: Balkan w centrum Katowic

Wczoraj na ulicach Katowic, znów pojawił się Balkan, tym razem w nowej odsłonie. Kolorowy pociąg ruszył ulicami Katowic, by promować wybicie nowego dukata, którego nazwa nawiązuje do kolejki wąskotorowej, która kiedyś łączyła Giszowiec z Nikiszowcem.

Na awersie monety widnieje napis ""Szlak Zabytków Techniki Województwa Śląskiego"". Natomiast na rewers stanowi wizerunek Nikiszowca. Pierwsza wybita moneta o nominale 8 Balkanów stanowi odpowiednik 8 złotych. Regionalny dukat wybity przez Mennicę Polską zapoczątkował nową serię monet, na których znajdować się również będą inne miejsca na Szlaku Zabytków Techniki. 

Monetę wyemitowano w dwóch wersjach:

Kolejka kursowała ulicami w centrum Katowic wzbudzając duże zainteresowanie przechodniów. Można było bezpłatnie nią podróżować, a o godz.16.00 wszyscy chętni zamierzali utworzyć najdłuższą ""żywą"" kolejkę na świecie."
train,"2005-10-25: Serwis Światowy BBC likwiduje 10 sekcji językowych

Jak poinformował we wtorek dyrektor Serwisu Światowego BBC, Nigel Chapman, do 2007 roku brytyjska sieć informacyjna planuje uruchomienie kanału telewizyjnego w języku arabskim. Aby zrównoważyć koszty, Serwis Światowy zlikwiduje dziesięć sekcji językowych, głównie z Europy zachodniej - bułgarską, chorwacką, czeską, grecką, kazachską, polską, słowacką, słoweńską, tajlandzką i węgierską.

Dyrektor Serwisu Światowego BBC, Nigel Chapman, uważa, że ""jest to największa zmiana w Serwisie Światowym BBC od czasu jego powstania ponad 70 lat temu.""

Nowy, planowany kanał ma wystartować w 2007 roku i początkowo będzie emitowany 12 godzin na dobę. Dziesięć wymienionych wcześniej sekcji językowych ma zostać zamkniętych najpóźniej do 21 marca 2006 roku.

BBC planowało rozwój swojej telewizji w krajach arabskich już w roku 1996, jednak w wyniku nieporozumień z saudyjską firmą zaprzestano transmisji programu.

W wyniku podjętych decyzji zwolnionych zostanie 218 pracowników dziesięciu sekcji językowych. W nowej, przyszłej telewizji pracę znajdzie 148 osób. W sumie z powodu nadchodzących restrukturyzacji utworzy się 201 miejsc pracy, zwolni się 236.

Obecnie najbardziej popularną telewizją w krajach arabskich jest katarska telewizja al-Dżazira. To właśnie ta stacja przyjęła do pracy dziennikarzy z rozwiązanej, arabskiej wersji kanału telewizyjnego BBC. Na wiosnę następnego roku al-Dżazira planuje uruchomić 24-godzinny kanał w języku angielskim - ""al-Jazeera International"".

Jak powiedział redaktor naczelny polskiej sekcji BBC, Marek Cajzner, ""decyzja została oparta przede wszystkim o kryterium geopolityczne - z punktu widzenia BBC tym obszarem, w który należy inwestować środki jest przede wszystkim Bliski Wschód"".

Polska wersja strony internetowej, prawdopodobnie jak innych likwidowanych sekcji, zostanie zamknięta - nie będzie można przeglądać archiwalnych wiadomości, gdyż zdaniem przedstawiciela polskiej sekcji strona BBC udostępniała przede wszystkim materiały bieżące. Kursy językowe mają zaś być przeniesione do odpowiedniego działu w Serwisie Światowym. Nie wyklucza się również wariantu publicznego udostępnienia materiałów.

Serwis Światowy BBC (World Service) działa w 43 językach - między innymi w angielskim, chińskim, hiszpańskim oraz rosyjskim. Brak natomiast sekcji niemieckojęzycznej oraz języków skandynawskich.

Historia polskiej sekcji BBC.

Pierwsza audycja BBC w języku polskim została nadana siedem dni po rozpoczęciu drugiej wojny światowej i cztery dni po przystąpieniu Wielkiej Brytanii do wojny z Niemcami. Jako pierwszy przemówił Edward Raczyński, ambasador Rzeczpospolitej w Londynie. Mówił o walce Polski ""w imię zasad wolności i sprawiedliwości, którym nie sprzeniewierzyła się w swej historii"".

W czasach PRL-u i cenzury, (głównie lata 50. i 80.) władze próbowały ograniczyć dostęp do odbioru polskojęzycznych audycji BBC, które były dla słuchaczy okazją do poznania informacji z niezależnych źródeł.

Na początku lat 90. polska sekcja BBC zaczęła współpracować z Polskim Radiem. Głównym efektem jest publikowanie w rozgłośniach radiowych magazynu informacyjno-publicystycznego ""Reflektor"" oraz ""Magazynu Europejskiego"" poświęconego sprawom Europy. Stworzono także lekcje ""Angielski z BBC"" służące nauce języka angielskiego. W 1996 roku założono w Warszawie redakcję Sekcji Polskiej BBC. Na początku 2004 roku zaczęto regularnie publikować informacje po polsku na stronie internetowej. Zostały na niej udostępnione również polskojęzyczne audycje stworzone przez BBC oraz lekcje języka angielskiego.

Łącznie w polskiej sekcji pracuje 58 osób - 32 w Warszawie i 26 w Londynie."
train,"2005-07-08: Sondaż CBOS: Cimoszewicz pierwszy w walce o fotel prezydencki

Włodzimierz Cimoszewicz prowadzi w sondażu prezydenckim przygotowanym przez CBOS. Poparcie dla tego kandydata wzrosło w stosunku do czerwca o 17% (wcześniej brano go pod uwagę w sondażach). O 5% spadło poparcie dla Lecha Kaczyńskiego, o 6% dla Zbigniewa Religi. Tylko Andrzej Lepper i Jarosław Kalinowski nie stracili w ciągu miesiąca punktów procentowych. Mają odpowiednio 12 i 3 procent. O 2% spadło poparcie dla Donalda Tuska, a o 9% dla Marka Borowskiego. 1% spadek zanotował Maciej Giertych.

Poparcie dla pozostałych kandydatów wyniosło ok. 1%.

Jednocześnie według sondażu CBOS lokale wyborcze mogą liczyć na wysoką frekwencję. Zdecydowanych na udział wyborach jest 67% ankietowanych, co piąty nie jest jeszcze zdecydowany. 14% zdecydowanie nie pójdzie głosować na prezydenta.

Wczoraj inny ośrodek badawczy, TNS OBOP ujawnił wyniki swego pierwszego sondażu parlamentarnego na lipiec: i tak Prawo i Sprawiedliwość zdobywa w nim 23%, o 2% więcej niż Platforma Obywatelska - poparcie dla każdego z tych ugrupowań zmieniłoo się o 5%, z tym, że PiS zyskuje, a PO traci. Na trzecim miejscu koalicja Samoobrony z Krajową Partią Emerytów i Rencistów, która wkrótce ma być powiększona o kolejne organizacje - zdobyła ona 18% poparcia, co oznacza wzrost o 3%. Znacznie niżej - z identycznym poparciem 8% - wylądowały Liga Polskich Rodzin, tracąc 4% elektoratu oraz Sojusz Lewicy Demokratycznej, zdobywając 2%. Polskie Stronnictwo Ludowe ma 7% i jest ostatnią partią wchodzącą do Sejmu. Pod kreską znalazły się m.in. Socjaldemokracja Polska z Unią Pracy i Zielonymi 2004 - 4%, demokraci.pl - 3%, po 1% otrzymały: Ruch Patriotyczny, Ruch Obrony Bezrobotnych, Partia Centrum, Unia Polityki Realnej i Mniejszość Niemiecka, której 5% próg nie obowiązuje."
train,"2006-03-23: Powiat lubliniecki: Zamykane fora dyskusyjne

W ciągu ostatnich trzech miesięcy na stronach internetowych Urzędu Miasta Lubliniec i Gminy Boronów oraz urzędu miasta i gminy Woźniki zamknięte zostały fora dyskusyjne, które służyć miały mieszkańcom do kontaktowania się z władzami gmin oraz ze sobą nawzajem. Bezpośrednią przyczyną ich zamknięcia w przypadku Lublińca i Boronowa były ataki personalne dokonywane przez anonimowych użytkowników na stronach lublinieckiego forum. Wcześniej incydentalnie ukazywały w lokalnej prasie się cytaty z forum, co z kolei było przyczyną skarg na urzędników opiekujących się owym forum.

Forum dyskusyjne w gminie Boronów przestało działać ponad rok temu, a jego wcześniejsi użytkownicy po kliknięciu w link otrzymywali jedynie komunikat, że nie działa ono ze względów technicznych. Zostało całkowicie usunięte po kolejnych informacjach w prasie dotyczących naruszenia dóbr osobistych mieszkańców Lublińca. W Woźnikach forum dyskusyjne przestało działać ponad trzy miesiące temu, a obecnie link do forum kieruje na polską stronę ""Windows XP Media Center"".

Zakładanie forów na stronach urzędów było pewnym ""eksperymentem"", który jednak w tym przypadku nie był udany, a dokładniej rzecz biorąc, konsekwencje dla urzędów związane z przepływem wolnej informacji, także często o wulgarnych i oszczerczych treściach mogłyby być na tyle poważne, że dalsze działanie forów stawało się coraz bardziej wątpliwe. Drugim z powodów usuwania forów było małe zainteresowanie mieszkańców gmin oraz konieczność ich moderowania przez pracowników.

O ile jeszcze dwa lata temu w powiecie działały fora na stronach czterech spośród ośmiu urzędów (poza wyżej wymienionymi miejscowościami, działało także w Pawonkowie), to dziś działają one tylko na prywatnych serwisach, jak na przykład w Koszęcinie czy w Lublińcu. Strony z forami okazały się nie tylko nieprzydatne, użytkownicy zazwyczaj toczyli ze sobą flame war, co wpływało niekorzystnie na wizerunek samych urzędów. Przy ich zakładaniu nie wzięto pod uwagę konieczności monitorowania dyskusji, a tym bardziej powoływania administratorów dla tych celów. Jedynie w Lublińcu stale działał administrator usuwający nieodpowiednie treści, lecz właściwie tylko na życzenie osób trzecich, które nie zgadzały się z wypowiedziami na ich temat. Inne interwencje mogłyby bowiem być odczytywane jako cenzurowanie wolnej informacji.

Likwidacja opisywanych forów spotkała się z negatywną oceną użytkowników, którzy chcieli za ich pośrednictwem wymieniać między sobą informacje i opinie."
train,"WTA Katowice 2015: dziś pierwsze mecze turnieju głównego

W poniedziałek 6 kwietnia rozpoczynają się zmagania tenisistek w turnieju głównym zawodów singlowych i deblowych podczas rozgrywek Katowice Open 2015. Tego dnia zakończą się też zmagania w kwalifikacjach do zawodów gry pojedynczej.

Jako pierwsze na kort, o godzinie 10:00, wyszły zawodniczki grające w ostatniej rundzie kwalifikacji. W Spodku rozegrano mecze pomiędzy Petrą Martić a Aną Bogdan oraz Magdą Linette a Jelizawietą Kuliczkową. Międzynarodowe Centrum Kongresowe gościło spotkania Marie Bouzkovej z Niginą Abduraimovą oraz Szachar Pe’er z Alaksandrą Sasnowicz.

Po zakończeniu zmagań kwalifikacyjnych na kort ułożony w Spodku wyjdą singlistki. Nie przed godziną 13:00 rozpocznie się mecz Alison Van Uytvanck i rozstawionej z numerem czwartym Magdalény Rybárikovej, a następnie, nie przed godziną 16:00, spotkanie turniejowej „trójki”, czyli Camili Giorgi, z Denisą Allertovą. Nie przed godziną 18:00 zacznie się ceremonia otwarcia turnieju, po której nastąpi mecz pokazowy. W ostatnim pojedynku, nie przed 20:15, zagra obrończyni tytułu, a zarazem zawodniczka rozstawiona z numerem drugim Alizé Cornet przeciw Kiki Bertens.

Zmagania singlowe na kortach Międzynarodowego Centrum Kongresowego także rozpoczną się nie przed godziną 13:00. Jako pierwsze na korcie obejrzeć będzie można Wierę Zwonariową i „szóstkę” - Karin Knapp. Po nich rywalizować będą Polona Hercog i Misaki Doi. Nie przed godziną 15:00 rozpoczną się rozgrywki deblowe. Raluca Olaru i Wiera Zwonariowa będą grać z Polkami Magdaleną Fręch i Katarzyną Kawą, Oksana Kalasznikowa i Katalin Marosi stawią czoła Tatianie Búi i Danieli Seguel, zaś na zakończenie Ysaline Bonaventure w parze z Demi Schuurs zagrają przeciwko Juliji Bejhelzimer i Evie Hrdinovej."
train,"2009-05-25: Giszowiec: koncert w wykonaniu Zespołu Pieśni i Tańca ""Zawiercie""

25 maja o godz. 19.00: Śląskie Stowarzyszenie Miłośników Folkloru oraz Miejski Dom Kultury ""Szopienice-Giszowiec"" zaprasza do Karczmy Śląskiej w Giszowcu na: koncert edukacyjny w wykonaniu Zespołu Pieśni i Tańca ""Zawiercie"" dedykowany wszystkim mamom. Koncert został sfinansowany przez Miasto Katowice."
train,"2007-07-20: Dziś sąd wyda wyrok ws. ekstradycji Mazura

Około godziny 16:30 czasu polskiego zostanie ogłoszona decyzja sądu w sprawie ekstradycji Edwarda Mazura. Jest on obwiniany o zlecenie zabójstwa gen. Papały. Śledztwo trwa już od dziewięciu lat.

""Specjaliści uważają, że sędzia zgodzi się na ekstradycję. Jego zadaniem było nie przeprowadzenie postępowania, lecz ustalenie, czy polski wniosek spełnia wymogi formalne"" - relacjonuje Piotr Milewski, korespondent Radia Zet i TVN24 w Nowym Jorku.

W przypadku, gdy sąd wyda Mazura Polsce, biznesmen będzie miał jeszcze możliwość odwołania się do sądu wyższej instancji, a nawet do Sądu Najwyższego. Jeśli sędzia uzna, że materiał jest mocny - musi jeszcze ocenić, czy przekazanie Polsce obywatela amerykańskiego będzie zgodne z prawem Stanów Zjednoczonych."
train,"2007-04-07: SNCF wymieni tabor TGV

Francuskie koleje państwowe SNCF zamierzają wymienić swoją wysłużoną flotę pociągów TGV. Operacja zacznie się w roku 2013, ale już na jesieni 2007 roku mają zostać rozpisane przetargi.

Wartość zamówień szacuje się na 7 do 9 mld euro, a najważniejszym kryterium ich przydziału ma być niezawodność. Obok Alstomu, producenta modelu ""V 150"", który 3 kwietnia pobił rekord prędkości, szanse mają - wg słów dyrektora generalnego SNCF Guillaume'a Pépy - np. kanadyjski Bombardier i niemiecki Siemens (ICE)."
train,"Polak pobił rekord świata w nurkowaniu z zamkniętym obiegiem

Krzysztof Starnawski pobił rekord świata w nurkowaniu z zamkniętym obiegiem, nurkując na głębokość 283 metrów.

Nurkowanie trwało ponad 9 godzin i odbyło się nie daleko wybrzeża Egiptu, obok miejscowości Dahab, przy użyciu aparatu oddechowego własnego pomysłu. Aparat ten wykorzystuje obieg zamknięty, tj. wydychane powietrze zostaje w aparacie zamiast wydobywać się nie na zewnątrz.

Poprzedni rekord świata w tej kategorii należał od 28 października 2004 roku do nieżyjącego już Australijczyka Davida Shawa i wynosił 270 metrów. Absolutny rekord świata w nurkowaniu (w obiegu otwartym) należy do urodzonego w Portugalii 60-letniego Nuno Gomesa, który 10 czerwca 2005 roku, także u wybrzeży Dahabu, zszedł ma głębokość 318 m."
train,"2009-01-11: Wojciech Filemonowicz nowym przewodniczącym SdPl

W sobotę (10 I) Wojciech Filemonowicz został wybrany nowym przewodniczącym Socjaldemokracji. W sierpniu z funkcji szefa partii zrezygnował jej twórca Marek Borowski. W momencie gdy o to stanowisko przestała ubiegać sie Sylwia Pusz, Filemonowicz stał się jedynym kandydatem.

Nowy szef partii ma 38 lat, pochodzi z Krakowa. Z wykształcenia jest ekonomistą. Po ogłoszeniu wyników, Filemonowicz podziękował swym kolegom za wybór.

Wybór nowego przewodniczącego był konieczny z powodu rezygnacji twórcy SdPl Marka Borowskiego. Wrześniowe korespondencyjne wybory nie przyniosły rozstrzygnięcia. Wówczas na Filemonowicza oddano 687 głosów, na posła Bartosza Arłukowicza – 560, a na Pusz – 346. Do drugiej tury wyborów w SdPl początkowo przeszli Filemonowicz i Arłukowicz. Ten drugi odszedł jednak na początku grudnia z Socjaldemokracji.

Na krótkiej konferencji prasowej po wyborze Filemonowicz wyraził nadzieję, że „ten dzień da początek nowoczesnemu ruchowi centrolewicowemu”. – Na taki polska scena polityczna zasługuje – dodał nowy szef Socjaldemokracji. Został on zaproszony przez Grzegorza Napieralskiego, lidera SLD, do współpracy. Napierski zaznaczył, że o jedność na lewicy, m.in. o stworzenie wspólnej listy w czerwcowych wyborach do europarlamentu, apelowała we wrześniu Rada Krajowa Sojuszu, a w zeszłym tygodniu także – w specjalnej uchwale – Zarząd Krajowy tej partii. Jednocześnie wykluczył on możliwość włączenia na wspólną listę przedstawicieli Partii Demokratycznej. Wskazał on przy tym, że w Parlamencie Europejskim działacze PD należą do Porozumienia Liberałów i Demokratów na rzecz Europy, podczas gdy deputowani lewicy współtworzą PES (Partię Europejskich Socjalistów).

Natomiast Filemonowicz pytany czy jest szansa na jedną listę centrolewicy w wyborach do Parlamentu Europejskiego, uznał, że jest to możliwe. – Jedna silna lista składająca się z dwóch filarów: ruch centrolewicy z udziałem SdPl i środowisko Włodzimierza Cimoszewicza – podkreślił Filemonowicz. Dopytywany czy w takim projekcie mieściłaby się także Partia Demokratyczna-demokraci.pl, odpowiedział, że „oczywiście tak”."
train,"Stowarzyszenie Wikimedia Polska gościło na Open'erze - relacja

Stowarzyszenie Wikimedia Polska po raz pierwszy było jednym z wystawców strefy NGO na Open'er Festivalu. Był to pierwszy tego typu wikiwarsztat na tego typu imprezie.

Od 4 do 7 lipca 2012 roku czworo naszych wolontariuszy uczyło edytować Wikipedię, Wikisłownik i projekty siostrzane oraz opowiadało o wolnych licencjach i działalności Stowarzyszenia uczestnikom Festivalu.

Wolontariusze polskich wikimediów nawiązali w tym czasie wstępną współpracę m.in. z Małopolskim Instytutem Kultury z Krakowa, organizacją Odważni Wygrywają i Liceum Ogólnokształcącym w Strzelinie. Krakowski Instytut chce udostępnić na wolnych licencjach wiele swoich zdjęć z naszą pomocą, natomiast wspomniana organizacja i szkoła wyraziły chęć zorganizowania wystawy fotograficznej ""Picture of the year"" odpowiednio w Gdyni i Strzelinie. 

Wśród artystów wykonujących koncerty znalazły się:"
train,"Trzej redaktorzy Redwatch skazani na kary więzienia

Sąd Apelacyjny we Wrocławiu utrzymał wyrok skazujący na kary bezwzględnego pozbawienia wolności dla trzech osób oskarżonych o redagowanie stron redwatch.info i bhppoland.org. Wyrok jest prawomocny.

Oskarżeni w 2004 roku opublikowali „listę śmierci”, która była spisem nazwisk i danych kilkuset osób związanych ze środowiskami antyfaszystowskimi, lewicowymi i walczącymi o równość praw dla mniejszości seksualnych. W grudniu ubiegłego roku skazujący wyrok w sprawie wydał Sąd Okręgowy we Wrocławiu, wymierzając redaktorom faszystowskich stron kary bezwzględnego pozbawienia wolności.

Od wyroku Sądu Okręgowego odwołał się tylko Bartosz B. ze Słupska, który został skazany na rok i miesiąc więzienia za to, że tłumaczył cudze i pisał własne teksty na stronach Redwatch (pozostałe osoby, które nie wniosły apelacji to Andrzej P, który dostał półtora roku więzienia za największe zaangażowanie w tworzenie tych stron oraz Marcin T., który tworzył na stronach grafikę i został za to skazany na rok i trzy miesiące pozbawienia wolności).

Apelujący Bartosz B. utrzymywał, że jest niewinny a osoby zaangażowane w projekt Redwatch wcale nie działały w zorganizowanej grupie przestępczej (jak orzekł sąd okręgowy). Ponadto zdaniem skarżącego sam wyrok jest rażąco wysoki. Wrocławski Sąd Apelacyjny nie podzielił jednak tych argumentów. Podtrzymał tym samym zdanie Sądu Okręgowego we Wrocławiu, że wszyscy trzej oskarżeni razem z obywatelami USA tworzyli grupę przestępczą. Amerykańscy członkowie tej grupy nie zostali pociągnięci do odpowiedzialności ze względu na to, że Stany Zjednoczone odmówiły pomocy prawnej w tej sprawie.
Sąd Apelacyjny wyraźnie podkreślił, że współtwórcy Redwatch – wbrew swoim twierdzeniom – nie zostali wcale skazani za swoje rasistowskie poglądy, tylko za nawoływanie do nienawiści na tle rasowym, wyznaniowym czy narodowościowym (co jest w Polsce przestępstwem)."
train,"2008-03-17: Polscy policjanci ranni w Kosowie

Podczas starć w Kosowie ucierpiało co najmniej dwudziestu dwóch polskich policjantów. Są ranni, ale ich życiu nie zagraża niebezpieczeństwo.

Polscy policjanci osłaniali budynek od zewnątrz, gdy siły ONZ (złożone głównie z Ukraińców) wyprowadzały Serbów z gmachu okupowanego sądu. Zostali zaatakowani kamieniami. Potem posypały się granaty i własnoręcznie wykonane ładunki wybuchowe. Mariusz Sokołowski z komendy stołecznej policji zaznacza, że to prawdopodobnie granaty raniły polskich żołnierzy.

W akcji wzięło udział 52 funkcjonariuszy z Polski."
train,"2005-10-02: Papież Benedykt XVI rozpoczął 9. Zgromadzenie Zwyczajne Synodu Biskupów

Papież Benedykt XVI niedzielną mszą świętą w Bazylice św. Piotra w Watykanie rozpoczął 9. Zgromadzenie Zwyczajne Synodu Biskupów. Jest to trzytygodniowe spotkanie biskupów katolickich z całego świata - pierwsze podczas pontyfikatu nowego papieża. Hasłem tegorocznych obrad są słowa: ""Eucharystia źródłem i szczytem życia i misji Kościoła"".

Msza święta otwierająca synod była koncelebrowana przez 256 biskupów z 118 krajów świata. Prowadzona była w kilku językach - i tak na przykład pierwsze czytanie zostało przedstawione w języku angielskim, drugie w języku hiszpańskim, zaś ewangelię odśpiewano po łacinie.

Podczas homilii, Benedykt XVI, nawiązując do ""Przypowieści o dzierżawcach winnicy"" z niedzielnej ewangelii, mówił o miłości człowieka do Boga. Przestrzegał także przed wyłączaniem Boga i religii z życia publicznego. Na zakończenie kazania papież wezwał wszystkich do modlitwy o dobre wykorzystanie trzech tygodni synodu - ""Prośmy Pana, aby obdarzył nas swoją łaską, ażebyśmy (...) nie tylko pięknie mówili o eucharystii, ale przede wszystkim żyli jej siłą.""

Podczas trwania synodu, do 23 października, blisko 250 biskupów będzie miało okazję podyskutować na temat obecnych problemów i nowych wyzwań Kościoła katolickiego. Głównymi zagadnieniami tegorocznych obrad są sakramenty, a wśród nich eucharystia i komunia święta. Temat nawiązuje między innymi do kończącego się Roku Eucharystii ustanowionego w październiku 2004 roku przez papieża Jana Pawła II.

W trakcie synodu nieuniknione będą dyskusje na temat współczesnych problemów Kościoła - kondycji liturgii, malejącej liczby powołań kapłańskich i spadającej frekwencji na niedzielnych mszach.

Podczas rozpoczęcia synodu nie było obecnych czterech biskupów z Chińskiej Republiki Ludowej."
train,"2010-04-14: AGB: nowa metoda badania słuchalności stacji radiowych w sieci

Podczas ostatniego posiedzenia Inicjatywy na Rzecz Badania Radia w Internecie (IRBRI), instytut AGB Nielsen Media Research przedstawił swoją metodologię pomiaru słuchalności stacji w sieci.

Oferowana przez AGB Nielsen technologia - Streaming Marketing Intelligence, łączy dwa rodzaje badań: site centric i panel. Pierwszą metodologią mierzone jest natężenie słuchania radia, drugą - struktura demograficzna słuchaczy. Dzięki połączeniu obu metodologii możliwy jest dokładny pomiar wielkości audytorium i demografii, planowanie kampanii reklamowych i prowadzenia analiz typu post-buy oraz porównania wyników z innymi mediami, m.in. tradycyjnym radiem.

Przedstawiona przez AGB Nielsen metodologia zakłada mierzenie słuchalności kanałów radiowych odtwarzanych różnymi sposobami, m.in. poprzez odtwarzacze na stronach WWW nadawców jak i aplikacje typu Winamp. Oferuje ona szereg wskaźników, takich jak liczba unikalnych użytkowników (dane na podstawie cookies), średni czas słuchania, średnia dzienna liczba unikalnych użytkowników.

Spotkanie z AGB Nielsen Media Research było kolejnym w trakcie przeglądu istniejących na rynku metodologii umożliwiających pomiar słuchalności kanałów internetowych.

Wcześniej członkowie IRBRI spotkali się z przedstawicielami instytutów Gemius SA i Millward Brown SMG/KRC.

IRBRI, po zapoznaniu się ze wszystkimi metodologiami i po publicznej dyskusji, podejmie decyzję, jakie warunki musi spełniać polski standard tego typu badania. Na tej podstawie powstanie zapytanie ofertowe; w wyniku przeprowadzonego przetargu zostanie wyłoniony instytut, który będzie prowadzić badania w Polsce. Działania i doświadczenie KBR w ramach Inicjatywy będzie wykorzystywane w pracach PBI nad badaniami streamingu.

Inicjatywa na Rzecz Badania Radia w Internecie (IRBRI) została zawiązana w lipcu 2009 roku z inicjatywy członków KBR-u i Polskich Badań Internetu. Pracuje nad stworzeniem pierwszego w Polsce standardu badań słuchalności kanałów internetowych."
train,"2006-12-11: Pomysł utworzenia największego miasta w Polsce - Silesii

Ogłoszono, że 17 miast Górnego Śląska chce się połączyć w jedno wielkie miasto, które nosiłoby nazwę Silesia. W jego skład weszłyby następujące miasta: Zabrze, Gliwice, Chorzów, Ruda Śląska, Knurów, Świętochłowice, Tychy, Piekary Śląskie, Bytom, Będzin, Czeladź, Dąbrowa Górnicza, Sosnowiec, Mysłowice, Jaworzno, Katowice i Siemianowice Śląskie.

Powierzchnia liczyłaby 1301 km², a liczba ludności wyniosłaby 2,2 mln. Tym samym Silesia stałaby się największym miastem w Polsce pod względem liczby ludności i powierzchni."
train,"2005-08-14: Gala boksu zawodowego w Chicago: Rahman tymczasowym mistrzem świata, Saleta przegrał

Amerykański pięściarz Hasim Rahman pokonał w sobotniej gali boksu zawodowego w Chicago swojego bliskiego przyjaciela - Monte Barretta (również Amerykanina) i zdobył tymczasowy tytuł mistrza świata w wadze ciężkiej organizacji WBC.

Walka była zakontraktowana na 12 rund. Rahman wygrał na punkty: sędzia Bill Lerch ocenił walkę na 116-112 punktów na korzyść Hasima, zaś Mauro DiFiore i Nobuaki Uaratari na 118-110. Pojedynek był wyrównany, z lekką przewagą Rahmana. Podczas walki nie było ani jednego nokautu.

32-letni Rahman (41 zwycięstwa w tym 33 przed czasem, 5 porażek) wkrótce zmierzy się z rok starszym Ukraińcem Witalijem Kliczko. Przekładając walki o obronę tytułu mistrza WBC tymczasowo utracił go właśnie na rzecz Hasima Rahmana. Jeżeli i tym razem nie stanie na ringu - całkowicie utraci mistrzowski pas.

W innej walce Polak Przemysław Saleta (42 wygrane w tym 21 przed czasem, 7 porażek) przegrał przez nokaut techniczny w trzeciej minucie czwartej rundy walki z
Amerykaninem Olivierem McCallem.

Walki w Chigaco United Center oglądało 15,101 widzów.

Ta wiadomość pochodzi z Serwisu Sportowego Boks"
train,"2010-04-25: Korea Południowa: okręt zatonął z powodu ataku torpedowego

Minister obrony Korei Południowej Kim Tae-young uznał atak torpedowy za najbardziej prawdopodobną przyczynę zatonięcia korwety ""Cheonan"". Okręt zatonął 26 marca na granicy wód terytorialnych Południowej i Północnej Korei.

W katastrofie zginęło 46 marynarzy, choć 58 udało się uratować. Ciał ośmiu nigdy nie odnaleziono. 

Według relacji ministra obrony, okręt zatonął na skutek wybuchu podwodnego o dużej sile. Po wydobyciu wraku jednostki z dna morskiego stwierdzono, że eksplozja miała miejsce w pobliżu dziobu, w bardzo bliskiej odległości od ""Cheonana"". W jej wyniku korweta złamała się na dwie części i zatonęła. 

Minister obrony zaznaczył, że brane pod uwagę są też inne przyczyny wypadku. Śledztwo ma trwać jeszcze do ok. miesiąca."
train,"2010-01-26: Król i król: bajka dla dzieci ucząca tolerancji będzie wydana w Polsce

Wydawnictwo AdPublik przygotowuje do druku bajkę dla dzieci ""Król i król"" autorstwa Lindy de Haan i Stern Nijland. Po książce ""Z Tango jest nas troje"" będzie to druga w Polsce bajka przedstawiająca kochającą się parę bohaterów tej samej płci.

Holenderska bajka o gejowskiej parze przetłumaczona została jak dotąd na kilkanaście języków. W większości krajów jej publikacja wzbudzała dyskusje na temat różnorodności i tolerancji. Stała się bestsellerem m.in. w Stanach Zjednoczonych, gdzie mimo to usiłowano sądownie próbowano ją wycofać z bibliotek szkolnych. Polski wydawca zdecydował się na druk po dużej popularności książeczki ""Z Tango jest nas troje"" opowiadającej o dwóch pingwinich samcach, którzy przygarnęli porzucone jajko i wychowali razem małe pingwiniątko.

Robert Biedroń, szef wydawnictwa komentuje — ""Gdy na rynku ukazała się książka ""Z Tango jest nas troje"" otrzymałem wiele próśb o wydanie kolejnych ciekawych pozycji. ""Król i król"" jest książką wyjątkową – zebrała masę nagród, tłumaczona była na wiele języków, a przede wszystkim jest niezwykle ciekawą historią o miłości. Grzechem byłoby nie wydać takiej historii po polsku!"" — O popularności poprzedniej pozycji dodaje — ""Krótko po ukazaniu się książki musieliśmy robić dodruk, a być może w najbliższych tygodniach zrobimy kolejny. To pokazuje, że rynek książki potrzebuje jeszcze wielu ciekawych pozycji, które do tej pory były niedostępne dla polskich czytelników. Zauważyłem, że ""Z Tango jest nas troje"" kupowały przede wszystkim kobiety – także lesbijki. Wiele jednak było rodzin, które osobiście przyjeżdżały do wydawnictwa, by odebrać bajkę dla swoich pociech.""

W Wielkiej Brytanii bajkę o dwóch królewiczach oprotestowała wspólnota muzułmańska z Bristolu. W Polsce stała się głośna jeszcze zanim została przetłumaczona. Rok temu rozgłosu medialnego nabrała zapowiedź przygotowania w I LO w Kędzierzynie-Koźlu opartego na niej przedstawienia. Marzanna Pogorzelska, nauczycielka języka angielskiego wspomniała o takiej możliwości w jednym z wywiadów prasowych. Sprawa urosła do rangi faktu prasowego, rozdmuchana przez ""Przewodnik Katolicki"" i ""Nasz Dziennik"". Nieistniejące przedstawienie oprotestowała wojewódzka komórka i Zarząd Gówny Ligi Polskich Rodzin interweniując kolejno w kuratorium oświaty, w MEN i u samego premiera. ""Nasz Dziennik"" wzywał do zostawienia dzieci w domy w dniu Walentynek, aby uniknąć ""zgubnego wpływu"". Dziennikarze porównali przy tym bohaterów bajki do związku Tomasza Raczka iMarcina Szczygielskiego. Marzanna Pogorzelska jest autorką słynnego donosu na samą siebie do Romana Giertycha, w którym przyznała się do ""promowania homoseksualizmu"" w szkole i laureatką nagrody Fundacji Równości Hiacynt oraz Europejskiej Nagrody Tolerancji.

Wydaje się więc, że dzięki konserwatywnym mediom i prawicowej partii prosta bajka uzyskała rozgłos i reklamę zanim została wydrukowana. Premierę ""Króla i króla"" wydawca zaplanował na 4 lutego 2010 r."
train,"2006-02-12: ZIO: Niespodzianka w zjeździe mężczyzn

Niespodziewanym rozstrzygnięciem zakończył alpejski zjazd mężczyzn na olimpijskiej arenie w Sestiere.

Najlepszy czas, i tym samym złoty medal zdobył Francuz Antoine Deneriaz. Zwyciężył z bardzo dużą, jak na zjazd alpejski, przewagą nad drugim Austriakiem Michaelem Walchhoferem i trzecim Szwajcarem Bruno Kernenem. Poza podium znaleźli się faworyci igrzysk: Hermann Maier był szósty, Bode Miller piąty, a Marco Bueche z Liechtensteinu siódmy. Słabiutko wypadł Polak, Michał Kałwa zajmując 44. pozycję. Okazał się słabszy m.in. od dwóch Chilijczyków oraz Brazylijczyka."
train,"2010-06-01: Ujawniono zapis z czarnych skrzynek Tu-154

Ujawniono pełną treść zapisów czarnych skrzynek prezydenckiego samolotu, który rozbił się w katastrofie pod Smoleńskiem.

Z treścią stenogramów zapoznali się najpierw uczestnicy dzisiejszego posiedzenia Rady Bezpieczeństwa Narodowego. Na spotkaniu nie pojawił się prezes PiS Jarosław Kaczyński. Rafał Rogalski – pełnomocnik części rodzin ofiar katastrofy, przysłany przez Kaczyńskiego – nie został wpuszczony na posiedzenie. 

Po zakończeniu spotkania politycy i rzecznik rządu Paweł Graś zapowiedzieli upublicznienie zapisów czarnych skrzynek. Rzecznik rządu oświadczył, że jeszcze dziś “pełny zapis prawdopodobnie bez żadnych ograniczeń trafi do opinii publicznej”. Graś wyraził też przekonanie, że ujawnienie treści stenogramów doprowadzi do przecięcia “fali spekulacji i insynuacji”. 

Stenogramy rozmów załogi zamieszczono na stronie internetowej Kancelarii Premiera i MSWiA. Tekst ma 40 stron. Wszystkie zapisy są w trzech językach: rosyjskim, polskim i angielskim. Stronie polskiej stenogramy przekazane zostały 31 maja 2010.

Na 7 sekund przed zderzeniem z drzewami drugi pilot powiedział ""Odchodzimy"", po dwóch kolejnych sekundach kontroler ruchu lotniczego wydał komendę ""Horyzont 101"". W tym momencie samolot znajdował się 40 metrów nad ziemią, w kolejnych sekundach nadal się obniżał. Po zejściu poniżej 100 metrów słychać było informację głosową TAWS: ""Pull up, pull up"".

Identyfikacja osób rozmawiających dokonana została przez dowódcę eskadry podpułkownika Bartosza Stroińskiego."
train,"2008-11-23: Wygrana 500 tysięcy złotych w ""Milionerach""

W sobotę, 22 listopada 2008 roku, zawodnik z Warszawy był o krok od wygrania głównej nagrody w programie ""Milionerzy"". Po usłyszeniu ostatniego pytania za milion złotych wycofał się z dalszej gry.

25 letni Rafał Tomański z Warszawy, który bez większego problemu przebrnął przez wszystkie pytania, wygrał 500 tys. złotych.

Pytaniem, które usłyszał Tomański było: ""Mowa w obronie poety Archiasza przeszła do historii jako jeden z najświetniejszych popisów retorycznych:""

Propozycjami, które padły były: ""A: Isokratesa; B: Cycerona; C: Demostenesa; D: Kwintyliana""

Po wykorzystaniu koła ratunkowego ""Pół na pół"" odpadły możliwości C i D. Mimo, że gracz znał odpowiedź na ostatnie pytanie postanowił zrezygnować z gry o milion, bo nie był jej pewny.

Kolejny zdobywca pół miliona złotych pracuje w Ministerstwie Finansów. Niedawno ukończył ekonomię w Szkole Głównej Handlowej oraz japonistykę na Uniwersytecie Warszawskim. Także w kwietniu 2008 roku w programie padła wygrana 500 tys. złotych - zdobyła ją 21-letnia Paulina Kowalczyk z Łodzi."
train,"2006-07-19: Zidane stanie przed komisją dyscyplinarną FIFA

Jutro w Zurychu komisja dyscyplinarna FIFA przesłucha Zinedine'a Zidane'a. Będzie on wyjaśniał swoje zachowanie w finale mistrzostw świata w piłce nożnej, kiedy to uderzył Marco Materazziego.

Dziewiętnastoosobowa komisja odbędzie tajne spotkanie, na którym będzie porównywać wersje zdarzenia Materazziego (był przesłuchiwany 14 lipca) i Zidane'a. Głównym celem spotkania jest ustalenie, czy Materazzi obraził byłego kapitana reprezentacji Francji na tle rasistowskim.

W przypadku, gdyby Włoch użył wobec Zidane'a rasistowskich obelg, grozi mu odsunięcie od pięciu meczy międzynarodowych, zakaz przebywania na trybunach oraz grzywna w wysokości co najmniej dziesięciu tysięcy franków szwajcarskich. Zidane'owi grozi zawieszenie na dziesięć meczy oraz grzywna w wysokości pięciu tysięcy franków szwajcarskich. Może też zostać odebrany mu tytuł najlepszego gracza mistrzostw świata."
train,"2007-10-09: Kaczyński pozwie do sądu Tuska po wyborach

Premier Jarosław Kaczyński pozwie do sądu lidera PO Donalda Tuska za stwierdzenie, że bracia Kaczyńscy korzystali w latach 90. z majątku państwowego. Pozew ma jednak być złożony dopiero po wyborach.

Premier zdecydował się na nie korzystanie z pozwy w trybie wyborczym, ponieważ ""wiem, że takie sprawy w procesach wyborczych nie da się dokładnie wyjaśnić"". Sprawa dotyczy wypowiedzi Donalda Tuska w tygodniku ""Newsweek"", w której zarzucił premierowi ""uwłaszczenie się fundacji i firm związanych z Kaczyńskimi na majątku RSW"". 

Premier odpiera zarzuty mówiąc, że ""Żeby było jasne: nikt na niczym się nie uwłaszczył. Ja nie miałem majątku i nie mam majątku, chociaż rzeczywiście miałem wpływ na fundację"". Premier Kaczyński podkreśla, że fundacja zawsze działała w pełni legalnie. Kaczyński ma nadzieję, że sąd wyjaśni tą sprawę raz na zawsze i przestanie się pojawiać domniemanych nieprawidłowości wokół działania braci Kaczyńskich w latach 90.

""Takie pisma jak ""Nowy Świat"", ""Nowe Państwo"", jak tygodnik ""Centrum"", pismo ""Obserwator"", momentami takie pisma jak ""Fronda"" i wiele, wiele innych wychodziło dzięki tej fundacji. Poza tym fundacja przeprowadziła też bardzo duże inwestycje, żeby jej majątek był coś wart, żeby przynosił jakieś dochody"" - stwierdził premier."
train,"10-lecie Parku Ocalałych w Łodzi

W 10-lecie Parku Ocalałych w Łodzi zasadzono 29 sierpnia 2014 r. nowe drzewka dla następnych Ocalałych z Litzmannstadt Getto w ramach obchodów 70. rocznicy likwidacji Litzmannstadt Getto. Ilość zasadzonych drzewek sięgnęła 600

W ramach odbywających się pod koniec sierpnia 2014 r. obchodów 70. rocznicy likwidacji Litzmannstadt Getto odbyło się wiele uroczystości i spotkań.

Jedno z nich odbyło się w piątek 29 sierpnia 2014 r. o godz. 9:00 przed Centrum Dialogu im. Marka Edelmana w Łodzi w Parku Ocalałych w jego części wschodniej, gdzie uroczyście wręczono certyfikaty zasadzenia nowych drzewek kolejnym Ocalałym. W uroczystości wzięli udział Ocaleli, ich rodziny, władze i łodzianie.

Wśród nich była też Hana Svirsky, dla której zasadzono klon, drzewko nr 547. Hana Svirski na co dzień mieszkająca w Holonie napisała na tę uroczystość małą publikację w języku polskim i angielskim, opisując w niej swoje życie i życie swojej rodziny najpierw przed wojną, następnie wydarzenia w strasznym czasie II wojny światowej, w tym niemal cudowne uratowanie jej z Litzmannstadt Getto przez jej wybawicielkę Zofię Libich. Także opisała swoje życie osobiste po wojnie, szkołę średnią (Liceum im. E. Sczanieckiej), studia (Politechnika Łódzka) i wyjazd do Izraela. Publikacja nazywa się ""Zofia Libich. Sprawiedliwa Wśród Narodów Świata. Wspomnienia Hany Svirsky. The Righteous Among The Nations. Memoirs of Hana Svirsky"". Tę publikację wydała Widzewska Oficyna Wydawnicza ZORA w Łodzi i było ją można uzyskać podczas uroczystości, także otrzymać autograf autorki, która na tę uroczystość przyjechała.

Hana Svirsky przemawiała w imieniu Ocalałych którzy właśnie mieli zasadzone drzewka i otrzymali certyfikaty. W uroczystości wzięli udział i przemawiali organizatorzy: Prezydent miasta Łodzi Hanna Zdanowska i Dyrektor Centrum Dialogu im. Marka Edelmana Joanna Podolska.

Park Ocalałych to inicjatywa sprzed 10 lat Haliny Elczewskiej (1919-2013), jednej z Ocalałych z Litzmannstadt Getto, która zaproponowała, aby każdy Ocalały zasadził jedno drzewko.

W 2004 r. przed organizowanymi przez Łódź uroczystościami 60. rocznicy likwidacji Litzmannstadt Getto Halina Elczewska, Ocalała z getta zaproponowała utworzenie w Łodzi Parku Ocalałych na terenie byłego getta. Każdy, kto przeżył Litzmannstadt Getto powinien posadzić drzewko w szpalerach symbolizujących życie tych, którzy przeżyli Holokaust. Dla niej drzewo to symbol życia i pamięci.

- ""Te drzewka będą śladem naszej obecności tutaj i naszych rodzin. My wszyscy byliśmy głęboko zakorzenieni w Łodzi. Nasze dzieci i wnuki będą tu zawsze przyjeżdżać"" - mówiła.
Ideę tę podjął ówczesny prezydent m. Łodzi – Jerzy Kropiwnicki.
30 sierpnia 2004 r. pierwsze drzewka posadziły 363 osoby, które przyjechały na uroczystości z całego świata.

Grażyna Ojrzyńska, ówczesny ogrodnik miasta określiła i zaprojektowała formę i miejsce parku w dolinie rzeki Łódki, na Dołach, na skraju dawnego getta, wzdłuż ulicy Wojska Polskiego aż do ogródków działkowych przy ul. Źródłowej i do ul. Oblęgorskiej na zachodzie. Tutaj usytuowany jest od 2009 r. Pomnik Polaków ratujących Żydów w latach 1939-1945 - Pomnik Polskich Sprawiedliwych Wśród Narodów Świata.

Park ma powierzchnię 8,5 ha. Jego osią kompozycyjną jest usytuowana na linii wschód-zachód 150-metrowa aleja Arnolda Mostowicza, łącząca Pomnik Sprawiedliwych Wśród Narodów Świata z Kopcem Pamięci, na szczycie którego znajduje się pomnik-ławeczka Jana Karskiego. W ciągu 10 lat w tradycyjnie zaniedbanej części Łodzi, na Bałutach, powstało zielone miejsce, miejsce niezwykłe bo łączące pamięć o bolesnej przeszłości z nadzieją związaną z przetrwaniem i budową nowego życia.
Park jest odwiedzany przez łodzian, to miejsce spacerów. Jednocześnie we wschodniej części Parku zbudowano w 2013 r. nowoczesną siedzibę Centrum Dialogu im. Marka Edelmana.

W ciągu 10 lat prawie 600 osób i rodzin, które przeżyły koszmar Holocaustu w Łodzi, zostało uhonorowanych swoim miejscem w Parku Ocalałych. Nazwiska osób i rodzin, którym zostały nadane certyfikaty podpisane przez Prezydenta Miasta Łodzi, są wyryte na granitowych tablicach ułożonych w granitowej otoczce w ziemi, równolegle do alei Arnolda Mostowicza.
To osoby, które los rzucił w różne zakątki Polski i świata, od Francji, Szwecji czy Izraela, po Australię, Argentynę i Stany Zjednoczone.

Tabliczkę z numerem zero ma drzewko Haliny Elczewskiej.

Jedynym wyjątkiem osoby która ma drzewko a nie była więziona w Litzmannstadt Getto jest Marek Edelman, patron Centrum Dialogu.

W Parku Ocalałych posadzone zostały m.in.: buki, klony, dęby, graby, jesiony, sosny, jawory, modrzewie, brzozy, świerki, lipy, a także śliwy i jabłonie, korkowce, surmie i tulipanowce.

Fotorelacja."
train,"Finisaż wystawy ""Rzeźbiarze Saskiej Kępy wczoraj i dziś"": zapowiedź

26 listopada w Warszawie odbędzie się finisaż wystawy ""Rzeźbiarze Saskiej Kępy wczoraj i dziś"".

Na spotkanie w formie panelu dyskusyjnego przybędą przedstawiciele samorządu dzielnicy (Ryszard Kalkhoff), artyści (prof. Jacek Dyrzyński, prof. Kazimierz Gustaw Zemła), historycy sztuki (dr Agnieszka Chmielewska, dr Hanna-Faryna Paszkiewicz) oraz organizatorzy wystawy (Magdalena Czerwosz, Dariusz Kowalski, Anna Rudzka). Oprócz podsumowania wystawy przewidziana jest rozmowa na temat środowiska rzeźbiarzy związanych z Saską Kępą oraz na temat obecności rzeźby w dzielnicy.

Wernisaż odbędzie się w gmachu Klubu Kultury Saska Kępa przy ul. Brukselskiej 23 o godz. 17.00. Sama wystawa potrwa do końca listopada 2011."
train,"2008-01-31: Holandia: otwarte, ale jednak zamknięte standardy

Jak informuje holenderski portal Webwereld, okazuje się, że Linux wbrew pozorom nie jest mile widziany w placówkach rządowych.

Od kilku lat rząd holenderski stara się wprowadzić otwarte standardy do wszystkich urzędów państwowych. Niedawno opracowano projekt pod nazwa GOUD (wspólny rozwój jednolitego desktopu) mający na celu standaryzacje oprogramowania opartego na otwartych standardach. W ręce redakcji wpadł też dokument opisujący warunki przetargu na wymianę oprogramowania na wszystkich urzędowych desktopach, a jest ich w Holandii ponad 20 tysięcy. Warunki przetargu wbrew pozorom ograniczają wybór systemu operacyjnego tylko do Windows.

W specyfikacjach czytamy, że nowe oprogramowanie musi współpracować z Filemaker Pro, Fox Pro, MS SQL Server, .NET i dodatkowo systemy muszą integrować się z Microsoft Active Directory.

Ministerstwo Finansów wymaga również współpracy z plikami MDB (MS Access database), które są zamkniętym formatem Microsoftu. Ewentualna konwersja dokumentów i makr na otwarte standardy musi być bardzo łatwa w wykonaniu i nie może wymagać dodatkowych nakładów.

Nowe systemy powinny również współpracować z modułami TPM (Trusted Computing Module). Jest to specjalny mikroprocesor montowany w nowych komputerach który ma zapewniać szyfrowanie danych. To rozwiązanie budzi jednak wiele wątpliwości w kręgach Open Source, ponieważ może zostać wykorzystane by zmusić użytkownika do stosowania DRM (Digital Rights Managment).

Rzecznik prasowy poinformował, że na aktualnym etapie przetargu nie możne odpowiedzieć na żadne pytania mediów."
train,"2009-05-31: Prawybory do Parlamentu Europejskiego we Wrześni i Opocznie

""'Prawybory do Parlamentu Europejskiego zostały zorganizowane we Wrześni i Opocznie. Głosowania zakończyły się godz. 17:30. Według niepełnych wyników prawybory wygrała Platforma Obywatelska, wyprzedzając SLD i ""„komitet wyborczy nr 10”"", czyli niebiorące udziału w przedwyborczej imprezie Prawo i Sprawiedliwość.

PO zdobyła 37,8% głosów (dane łączne z obu miast). Wyprzedziła SLD – 17,74% i niebiorący udziału w prawyborach komitet wyborczy nr 10, czyli PiS, które nie wyraziło zgody na używanie nazwy partii – 14,15%. Ostatni wynik powyżej 5-procentowego progu wyborczego osiągnęło PSL –10,13%. Poniżej granicy uplasowały się następujące komitety: Samoobrona (4,41%), Prawica Rzeczypospolitej (4,11%), Porozumienie dla Przyszłości – Centrolewica (PD+SdPL+Zieloni 2004) (3,86%), UPR (2,94%), Polska Partia Pracy (2,72%) i Libertas Polska (2,14%)

Jak podawał portal tvn24.pl, do południa do wrzesińskich urn przyszło zaledwie 1,5% uprawnionych do głosowania mieszkańców. Ostatecznie, według nieoficjalnych wyników, frekwencja była niewiele wyższa – 5,72% (do urn poszło w obu miastach zaledwie 3 669 osób).

Pomysł zorganizowania tej imprezy wyszedł od burmistrza Wrześni (woj. wielkopolskie). Okazało się, że wyniki prawyborów we Wrześni łącznie z wynikami wyborów w Opocznie (woj. łódzkie) podzielone przez dwa dają bardzo przybliżony wskaźnik wyników faktycznych wyborów w Polsce.

Uprawnionych do głosowania we Wrześni było 34,9 tys. osób, w Opocznie zaś ok. 25 tys. osób – mieszkańców miasta i gminy. Wyborcy nie wskazywali indywidualnych kandydatów, lecz poszczególne ugrupowania.

Poza głosowaniem w niedzielę odbyły się imprezy towarzyszące, m.in. występy artystyczne i zajęcia dla dzieci. Będą pokazy karate, występy zespołów ludowych i tanecznych, teatr dla dzieci."
train,"2007-07-25: Plany budowy elektrowni w Przesiece

Prywatny inwestor z Poznania planuje wybudowanie w Przesiece niewielkiej elektrowni.

Elektrownia ma stać poniżej znanego wodospadu, ale rura doprowadzająca wodę ma mieć wlot powyżej – elektrownia może przez to ograniczyć przepływ wody z Wodospadu Podgórnej nawet do 70%, przez co mieszkańcy i turyści obawiają się, że kaskada może stracić urok.

Inwestor mówi, że elektrownia będzie bezpieczna, a wszystko jest obliczone, że na pewno wody w wodospadzie nie zabraknie. Twierdzi ponadto, że jeżeli zdarzą się lata z małą ilością deszczu, elektrownia nie będzie wtedy pobierać wody z potoku.

Mieszkańcy i ekolodzy protestują, gdyż nikt nie skonsultował z nimi w sprawie wybudowania elektrowni lub pisma przybyły do nich zbyt późno. Zyski elektrowni będą nikłe, natomiast straty w krajobrazie - nieodwracalne, lecz pomimo tego starosta jeleniogórski wydał 13 lipca wstępną zgodę na budowę elektrowni.

Uczestnicy protestu nie wykluczają skierowania sprawy do sądu, a w ostateczności poinformowania Unii Europejskiej."
train,"45. rocznica samospalenia Ryszarda Siwca

Dziś mija 45. rocznica śmierci Ryszarda Siwca, który 8 września 1968 roku, podczas uroczystości dożynkowych na Stadionie Dziesięciolecia w Warszawie dokonał samospalenia w obecności szefów partii, dyplomatów i stu tysięcy widzów. Był to akt protestu i sprzeciwu wobec zaangażowania Polski w interwencję zbrojną wojsk Układu Warszawskiego w Czechosłowacji.

Ryszard Siwiec były żołnierz AK, z wykształcenia filozof, dokonując samospalenia protestował w ten sposób przeciwko inwazji wojsk Układu Warszawskiego na Czechosłowację. Zmarł 4 dni później."
train,"Powstał pierwszy polski samochód autonomiczny

Studenci z Wydziału Mechanicznego Politechniki Wrocławskiej, członkowie Koła Naukowego Pojazdów i Robotów Mobilnych skonstruowali Jurka, czyli pierwszy polski pojazd autonomiczny, który porusza się samodzielnie bez udziału kierowcy.

Jurek jest autem samosterującym i został oficjalnie zademonstrowany 14 grudnia 2012 roku podczas I Mistrzostw Polski Robotów, które odbyły się w Hali „Orbita” we Wrocławiu, a 13 stycznia 2013 roku wspomógł Wielką Orkiestrę Świątecznej Pomocy na Placu Solnym we Wrocławiu .

Jurek jest samochodem który nie potrzebuje kierowcy i może zrewolucjonizować przemysł motoryzacyjny oraz w znacznym stopniu może umożliwić korzystanie osobom niepełnosprawnym ruchowo czy też niedowidzącym lub ociemniałym.

Jurek w zasadzie nie jest pojazdem, ale systemem-automatem (półinteligentnym autopilotem, bardziej samochodowym komputerem), który może sterować każdym seryjnie produkowanym samochodem osobowym lub innym pojazdem np. ciągnikiem rolniczym lub kombajnem w celach wykonywania prac polowych.

Co więcej, by uruchomić auto wcale nie trzeba w nim siedzieć. Można to zrobić przez internet z komputera lub smartfona, a kierowca może znajdować się nawet w innym państwie, a nawet można go zaprogramować tak, aby o danym czasie uruchomił się i wybrał określony program jazdy np. odebrać dziecko z przedszkola.

System może znakomicie sprawdzić się podczas jazdy w korkach lub na długich i prostych odcinkach dobrze oznakowanych autostrad. Ponadto może być dla kogoś dla kogo kurs prawa jazdy jest męką. Jurek może wyręczyć ludzi co wracają z zakrapianej imprezy.

Na razie auto-robot jest wyposażone w kamerę internetową i rozpoznaje drogę dzięki detekcji pasów, docelowo zaś ma być w stanie rozpoznawać drogę i znaki drogowe dzięki nawigacji GPS oraz czujnikom i radarom laserowym, a także sztucznej inteligencji.

Koncepcja automatycznego kierowania pojazdem, nie jest nowa. Znany jest projekt autonomicznego samochodu Google’a, który działa w oparciu o urządzenie Lidar (ang. Light Detection and Ranging), jednak do wad należy zaporowa cena rzędu kilkudziesięciu tysięcy dolarów.

Ech, kiedyś dawno temu, to i furmanka ciągnięta przez konia trafiała do domu nawet wówczas, gdy woźnica nie był w stanie trzymać lejc i wydawać poleceń w stylu: ""prrrr, hejta, wiśta, wio"". Wystarczy więc wrócić do tradycji, aby dogonić Amerykę, a i autostrad nie trzeba będzie nawet budować."
train,"2006-10-13: Spotkanie Kaczyński-Giertych-Lepper

W środę odbyły się rozmowy premiera Jarosława Kaczyńskiego z Andrzejem Lepperem i Romanem Giertychem. Po spotkaniu, które odbyło się w Jadwisinie pod Warszawą politycy nie chcieli rozmawiać z dziennikarzami.

Środowe spotkanie liderów trzech partii miało dotyczyć ewentualnego powrotu Samoobrony do rządu oraz warunków na jakich PiS mógłby się na to zgodzić. Wczoraj (10 października) Samoobrona i LPR zawarły porozumienie o współpracy w parlamencie. Roman Giertych zapowiedział, że do czwartku powinna zapaść decyzja o utworzeniu nowej koalicji z Samoobroną.

W czwartek ma się odbyć głosowanie nad samorozwiązaniem Sejmu. W piątek głosowanie nad odrzuceniem w pierwszym czytaniu projektu budżetu. Andrzej Lepper zapowiadał, że jeżeli Samoobrona nie wróci do koalicji to jej posłowie mogą zagłosować za odrzuceniem projektu ustawy budżetowej w pierwszym czytaniu."
train,"2008-09-05: Piotr Kownacki szefem Kancelarii Prezydenta

Prezydent Lech Kaczyński powołał wczoraj na szefa swojej Kancelarii Piotra Kownackiego. – ""Chciałbym, aby ludzie poznali prezydenta naprawdę, bo wiem, że Lech Kaczyński na tym zyska"" – mówi Kownacki dla ""Rz"".

Piotr Kownacki dotychczas był wiceszefem Kancelarii, a po odejściu Anny Fotygi pełnił większość obowiązków jej szefa. W rozmowie z ""Rzeczpospolitą"" przyznaje, że nie jest specjalistą od PR-u.

– ""Będę chciał w jak największym stopniu korzystać z wiedzy specjalistów w tej dziedzinie. Ale wydaje mi się, że prezydent bardzo dużo zyska, jeżeli w końcu dotrzemy do widza i wyborców z prawdą o Lechu Kaczyńskim. Z tym, jaki on naprawdę jest. Jakie wartości wyznaje, na ile jest wierny własnym ideałom, jakie ma poczucie humoru, jakie słabostki"" – mówi.

Nowy szef Kancelarii zapowiada zapowiada jej lepszą współpracę ze wszystkimi urzędami centralnymi. – ""Jestem jednak otwarty na kontakty. W pewnych sprawach bezpośrednio dzwoniłem do szefa Kancelarii Premiera pana Tomasza Arabskiego z jak najlepszym skutkiem. Liczę, że w przyszłym tygodniu się spotkamy. Chciałbym, aby na płaszczyźnie urzędowania Kancelarii nie odbijały się ewentualne spory polityczne"" – wyznaje."
train,"2005-05-15: Program polityczny Partii Maryja

""""Strategia programu budowy IV Rzeczpospolitej""” – tak nazywa się plan polityczny Ruchu Patriotycznego, nazwanego przez niektórych także """"Partią Maryja"""". Jego ogłoszenie było transmitowane wczoraj na żywo w mediach ojca Tadeusza Rydzyka - Radiu Maryja i Telewizji Trwam.

Ojciec Rydzyk oficjalnie popiera nowe ugrupowanie polityczne, które założył Antoni Macierewicz. Program partii ułożyli i przedstawili profesorowie Ryszard Kozłowski i Jacek Zimny oraz pułkownik Mieczysław Struś. Program został nazwany potocznie """"10 E""”, gdyż na tą literę zaczynają się jego główne hasła: ewangelia, etyka, ekologia, edukacja, ekonomia, ekoenergetyka, ekobudownictwo, ekorolnictwo, energooszczędność.

Poza tym, w ramach programu ogłoszony został model rodziny 2 + 3. Ponadto, zdaniem o. Rydzyka, produkcja biopaliw może dać od razu 100 tysięcy miejsc pracy. Filarem programu jest też obrona polskiej ziemi i zakaz sprzedaży cudzoziemcom.

Profesor Zimny nawoływał do poparcia tych założeń przez PiS, PSL, LPR i Samoobronę.

Po przedstawieniu programu widzowie i słuchacze mogli telefonować oraz zadawać pytania. Jedna ze słuchaczek zadała pytanie: """"jak Ruch zamierza to wszystko osiągnąć"""". Odpowiedź jaką usłyszała była prosta - """"musimy wygrać wybory""""!"
train,"2006-09-03: SMART-1 uderzył w Księżyc

O godzinie 5:42 GMT europejska sonda SMART-1, zgodnie z planem, zderzyła się z powierzchnią Księżyca. Miejsce zderzenia leży w księżycowym Jeziorze Doskonałości. Znajduje się ono na południu widzialnej strony Księżyca.

Widowiskowy koniec trzyletniej sondy, ważącej 285 kg, kontrolerzy misji SMART z Europejskiej Agencji Kosmicznej (ESA) powitali oklaskami. Zaraz potem pokazano zdjęcia zderzenia zarejestrowane przez teleskopy na Hawajach. Widoczne na nich jaskrawe światło było rezultatem zderzenia. Zderzenie rejestrowały także teleskopy w Arizonie i Chile. Sonda prawdopodobnie pozostawiła po sobie krater o średnicy od 3 do 10 m.

Zgodnie z przewidywaniami, w momencie zderzenie sonda miała prędkość 7200 km/h.

SMART-1 rozpoczął lot do Księżyca 27 września 2003, został wyniesiony na orbitę okołoziemską przez rakietę Ariene-5. Do dziś wykonał 332 obiegi dookoła Srebrnego Globu. W lutym 2005 ESA postanowiła przedłużyć czas trwania misji do sierpnia 2006. Przez cały ten czas SMART-1 badał powierzchnię naszego naturalnego satelity, wykonując zdjęcia o wysokiej rozdzielczości. Przesyłał je na Ziemie w ilości ok. 1000 na tydzień.

SMART-1 miał pomóc zrozumieć, jak powstał Księżyc, a przede wszystkim sprawdzić hipotezę, według której powstał na skutek kolizji ciała kosmicznego z Ziemią. Miał również przetestować silnik elektryczny, który ma być użyty w misji BepiColombo do Merkurego."
train,"Michał Boni w Budapeszcie o cyberbezpieczeństwie

""– Jak pogodzić wolność wypowiedzi i manifestowania własnych poglądów z bezpieczeństwem cyberprzestrzeni?"" – pytał szef MAC Michał Boni w wystąpieniu na Budapesztańskiej Konferencji o Cyberprzestrzeni, która odbywa się w dniach 4-5 października w Budapeszcie.

Boni, nawiązując do doświadczeń polskich protestów przeciwko ACTA ze stycznia, zwrócił uwagę, że dla części pokolenia Sieci „modyfikacja zawartości strony internetowej albo jej podmienienie, masowe wizyty na serwerach w celu ich przeciążenia albo ataki blokujące lub spowalniające systemy operacyjne są tym samym – proszę mi pozwolić na porównanie z historią – czym na początku XX wieku była walka o prawo do strajku”.

""– Choć z punktu widzenia internetowych aktywistów te działania odróżnia od cyberprzestępstw ich symboliczny wymiar, bo nie powodują poważnych materialnych zniszczeń, ani nie są zagrożeniem dla życia i zdrowia, powstaje pytanie"" – mówił Boni – ""czy manifestacja własnych poglądów w taki sposób nie narusza praw innych osób? Czy prawa jednych są ważniejsze od praw innych? Ten konflikt pomiędzy prawem grupy i prawem jednostki trzeba rozwiązywać.""

Szef MAC przedstawił uczestnikom konferencji polski dokument - Polityka Obrony Cyberprzestrzeni Rzeczpospolitej Polskiej, który obecnie jest poddawany publicznym konsultacjom. Definiuje on, jakie zadania w kwestii cyberbezpieczeństwa będą przypisane poszczególnym jednostkom administracji. Chodzi o to, by był jasny podział zadań pomiędzy instytucjami, których kompetencje potencjalnie na siebie zachodziły. Dokument stanowi, że za cyberbezpieczeństwo odpowiedzialna jest Rada Ministrów poprzez działania ministrów Administracji i Cyfryzacji, Obrony Narodowej, Spraw Wewnętrznych oraz szefa Agencji Bezpieczeństwa Wewnętrznego.

Boni zwrócił uwagę, że cyberbezpieczeństwo wymaga przyjęcia takich regulacji, które biorą pod uwagę cechy charakterystyczne cyberprzestrzeni odróżniające ją od naturalnego świata. Dlatego polski rząd zdecydował się na pilny przegląd prawa i zaproponowanie koniecznych zmian, które pozwolą dostosować je do cyberrzeczywistości. Podkreślił również konieczność współpracy w tej sprawie pomiędzy sektorem rządowym a branżą IT, a także programów edukacyjnych, które będą budowały świadomość użytkowników Internetu, wiedzę i kompetencję w poruszaniu się w wirtualnej rzeczywistości.

""– Aby polityka ochrony cyberprzestrzeni była skuteczna musimy mieć odwagę, by stawić czoła wszystkim problemom, nawet jeśli to oznacza, że znajdziemy rozwiązanie tak radykalne, że będzie wymagać trudnych decyzji"" – mówił Boni.

Przypomniał, że Komisja Europejska zaczęła prace i konsultację w sprawie dokumentu o bezpieczeństwie w sieci. Wsparł też przedstawioną w Budapeszcie brytyjską inicjatywę, by doprowadzić do współpracy między państwami, organizacjami i przedsiębiorstwami w sprawie cyberbezpieczeństwa.

Minister spotkał się w Budapeszcie z Francisem Maude, ministrem spraw wewnętrznych Wielkiej Brytanii i Kristą Kiuru, minister łączności i mieszkalnictwa Finlandii."
train,"2007-07-20: Dow Jones przekroczył 14000 punktów

Trwa hossa na światowych giełdach. Na Nowojorskiej Giełdzie Papierów Wartościowych (NYSE) w wtorek, 17 lipca, najstarszy indeks giełdowy – Dow Jones Industrial Average (DJIA) – ustanowił nowy rekord w histori notowań. Na zakończenie sesji giełdowej indeks Dow Jones zamknął się na poziomie 14 000,41 pkt; wzrastając o 0,59 % ustanowił nowe maksimum. Indeks zdołał pokonać psychologiczny opór – 14 000 pkt.

Dow Jones po raz pierwszy został opublikowany 26 maja 1896 roku. Składał się wtedy z akcji 12 spółek. Podczas pierwszej publikacji kurs indeksu wyniósł 40,94 punktów. 14 listopada 1972 roku Dow Jones osiągnął po raz pierwszy poziom 1.000 punktów, a 29 marca 1999 roku przekroczył 10.000 punktów. Najwyższą wartość osiągnął 14 stycznia 2000 roku – 11.722,98 punktów i gdyby nie zamach na World Trade Center i Pentagon 11 września 2001, nie musielibyśmy czekać 7 lat na przebicie 14.000 pkt.

Również wskaźnik Standard & Poor's 500 zyskał 6,91 pkt. (0,45 proc.) i zakończył sesję na rekordowym poziomie 1553,08 punktów.

Natomiast technologiczny indeks Nasdaq wzrósł o 20,55 pkt. (0,76 proc.) do 2724,74 punktów, to jest do poziomu nie notowanego od ponad sześciu lat."
train,"2007-06-08: COSMO-SkyMed-1 na orbicie

O godzinie 6:34 czasu polskiego rakieta Delta II 7420-10 wyniosła na orbitę pierwszego z czterech włoskich satelitów do radarowych obserwacji Ziemi, COSMO-SkyMed-1. Ten wojskowo-cywilny satelita otworzy nową jakość w radarowych obserwacjach Ziemi z orbity. Unikalnymi cechami radaru, w który jest wyposażony, będzie możliwość obserwacji kry lodowej, a nawet kształtu fal morskich - obu cennych z punktu widzenia meteorologii - oraz radarowe obserwacje trójwymiarowe. Te ostatnie będą realizowane poprzez łączenia par satelitów COSMO-SkyMed w obserwatoria interferometryczne. Do zadań satelitów należeć będzie:

Ważący 1 700 kg statek będzie pracował przez około 5 lat. Radar satelity pracuje na częstotliwości 9,6 GHz (pasmo X, dł. fali 3,1 cm) i pobiera, szczytowo, do 14kW energii elektrycznej.

Misję finansuje Włoska Agencja Kosmiczna (ASI) i włoskie ministerstwo obrony. W funkcjach wojskowych, system będzie współpracował z francuskimi satelitami Pleiades, tworząc francusko-włoski system ORFEO."
train,"2007-09-23: Partia Millera?

Leszek Miller złożył dokumenty i rejestruje nową formację, Polską Lewicę. Nie zmienia to faktu, że były premier wystartuje w wyborach z pierwszego miejsca na łódzkiej liście Samoobrony.

“Ta nowa formacja - przekonywał dwa dni temu Miller - będzie ofertą dla wszystkich, którzy nie chcą ""niesamodzielnej i wystraszonej"" lewicy”. Według niego, utworzenie koalicji Lewica i Demokraci (SLD+SdPl+PD+UP) było: ""odgórną decyzją grupy polityczno-towarzyskiej"". 

“Natomiast Polska Lewica - jak powiedział - rodzi się spontanicznie z odruchu rozumu i potrzeby serca”."
train,"2009-08-19: Szał co 16 taktów z Hawtinem na czele – zakończył się Audioriver 2009

Ponad tydzień temu zakończył się trzydniowy festiwal kultury niezależnej – Audioriver. W dniach 7-9 sierpnia 2009 r. na płockiej plaży rozbrzmiewały dźwięki alternatywnej elektroniki, w kinie prezentowano filmy o tematyce muzycznej, a na rynku swe umiejętności prezentowali aktorzy teatrów ulicznych.

""– Każdego dnia na plaży w Płocku bawiło się ponad 12 tys. fanów elektroniki z całej Polski. To rekord w historii płatnych edycji tej międzynarodowej imprezy."" – zaznaczyła, podsumowując festiwal, Maja Piotrowska (Dobra Communications s.c.).

Łukasz Napora, rzecznik festiwalu, zaznaczył, że ""„trudno wskazać najlepsze koncerty, bo na 4 plażowych scenach było ich aż 60 (...)”"". Dodał, że wygląda na to, iż ""„(...) największe wrażenie wywarli Moderat, Richie Hawtin, Dirtyphonics, Dub FX, DJ Hell i James Holden (...)”"".

O tym, co działo się drugiego dnia festiwalu poniżej.

Przyciągająca siła drum'n'bassu.

Drugi dzień na Scenie Głównej rozpoczął się, tradycyjnie od występów artystów z Polski. Etron John, Maximilian Skiba i Kamp! ropoczęli od mieszanki m.in electro i disco house'u. Następnie Joakim & The Disco – projekt francuskiego artysty, któremu podczas występu towarzyszył zespół odpowiedzialny za perkusję, gitarę oraz bas. Francuz znany jest z łączenia nowofalowych brzmień z mocnymi technicznymi dźwiękami spod znaku m.in. electro.

Z wielkim entuzjazmem przywitani zostali dwaj następni wykonawcy: Moderat oraz Dirtyphonics (live). Berliński duet Modeselektor + Apparat zaprezentował oryginalną fuzję takich gatunków jak IDM, electro, hip-hop czy glitch. Występy niemieckiego projektu uzupełniane są wizualizacjami spod skrzydeł grupy Pfadfinderei, która również w Płocku zaprezentowała co potrafi w sztuce VJ'owania.

Po Niemcach przyszedł czas na Francuzów – artyści znad Sekwany prezentowali się tego dnia na Main Stage po raz drugi. Energiczny drum and bass tworzony na żywo przez grupę Dirtyphonics rozkręcił na dobre zebrany pod sceną tłum festiwalowiczów. Ich występ był jednym z najbardziej obleganych spośród wszystkich festiwalowych koncertów. W skład paryskiej formacji wchodzą: Pho, Playte, Capskod i Pitch-In, a towarzyszy im Youthstar – odpowiadający za wokal do elektronicznych wyczynów kwartetu.

D'n'b bezwzględnie królował na Scenie Głównej podczas ostatnich występów na Audioriver. Na koniec plażowej części festiwalu zaprezentowały się następujące składy: Alix Perez & Commix ft. MC Stamina (Wielka Brytania) oraz Wrocławianin MacBeat wraz z Marv MC. Do białego rana nad Wisłą rozbrzmiewały basy i charakterystyczne dla d'n'b motywy z automatów perkusyjnych, które przeplatane były pokazami wokalnych umiejętności MC, towarzyszących występującym na scenie grupom.

„Wyznawcy” Hawtina, powiewająca flaga i 1,5 godz. ponad program.

Zabawa pod Circus Tent wcale nie była gorsza od tej pod Main Stage. Przeciwnie. Tłumy festiwalowiczów ze zniecierpliwieniem oczekiwały Richiego Hawtina. Kanadyjczyk, reprezentujący różne nurty techno (w tym minimal), przez wielu uważany był na główną gwiazdę drugiego dnia festiwalu.

Publika pod namiotem, od początku sobotniej odsłony festiwalu, rozgrzewała się przy elektronicznych brzmieniach zapewnianych przez rodzimych wykonawców – wystąpili kolejno: Eli & Bshosa, Mic Ostap oraz Catz'n Dogz. Ostatni z tych projektów – duet składający się ze szczecińskich producentów – zaprezentował niekonwencjonalną mieszankę niespotykanej na co dzień elektroniki. Znani są z łączenia klasycznych motywów (np. house'owych, czy technicznych) z brzmieniami minimalistycznymi, tribalowymi, czy wręcz jazzowymi.

Następnie The Mole z Kanady (live) oraz przez wielu uważany za jednego z najbardziej pożądanych remikserów świata Brytyjczyk Ewan Pearson. Po nich przyszedł czas na „dania główne” pod namiotem. Rozpoczął Gui Boratto – producent tworzący house, progressive house oraz techno. Brazylijczyk, znany przede wszystkim z przeboju ""„Beautiful Life”"", zapewnił niezapomniane emocje tłumowi zgromadzonemu pod „cyrkowym” baldachimem. Jedna z jego fanek z ekipy organizatorów nie ukrywała swej radości i entuzjazmu, energicznie poddając się rytmowi i wymachując wielką flagą Brazylii.

Przyszedł czas na gwóźdź programu pod Circus Tent. Za konsoletą, którą skrzętnie przygotowywano podczas całego występu Gui'a Boratto, stanął klasyk techno z Kanady: Richie Hawtin. Jego set pełen był mocnych technicznych dźwięków, które pulsowały wśród licznie zebranych fanów jego muzyki – lub, jak to niektórzy określają – „wyznawców” jego twórczości.

Nazajutrz Hawtin, zadowolony z występu i polskiej publiczności, zamieścił na swym mikroblogu komenatrz: ""„Dziękuję POLSKO... mam nadzieję, że nie będę musiał czekać kolejnych 5 lat na powrót...”"". Drugi dzień pod Circus Tent zakończył James Holden z Wielkiej Brytanii. Artysta, znany z eksperymentalnych brzmień, do tego stopnia spodobał się publiczności zgromadzonej na festiwalu, że grał o 1,5 godziny dłużej (!) niż przewidywał program.

Wokół Main & Circus.

Co było słychać na mniejszych scenach w ciągu drugiego dnia plażowej imprezy? Sporo. Spod Hybrid Tent dobiegały przede wszystkim brzmienia eksperymentalne, które z pewnością mogłyby zadowolić niejednego konesera muzyki elektronicznej o bardzo wysublimowanym guście muzycznym. Rozpoczął Etiop, który eksperymentował z techno. Następnie CIA (live), Dawid Szczęsny & Sonus z mocno alternatywnym, wyciszającym i eksperymentalnym repertuarem oraz Raz Ohara And The Odd Orchestra (live).

Jedną z najbardziej oczekiwanych grup na tej scenie był duet Telefon Tel Aviv z USA, tworzący IDM i ambient techno. Pomimo tragicznej śmierci Charlesa Coopera, jednego z jego członków, Joshua Eustis postanowił kontynuować zaplanowane na ten rok koncerty. Na scenie wspomagał go bliski przyjaciel duetu – Fredo Nogueira. Organizator, zapowiadając występ amerykańskiej formacji, następująco odniósł się do tragicznych wydarzeń z 22 stycznia bieżącego roku: ""– Ten występ z jednego, nadzwyczajnego powodu będzie (...) występem wyjątkowym. Nie sposób zapomnieć bowiem tragicznych wieści (...) o śmierci (...) Charlesa Coopera. Wydarzenie to nastąpiło, krótko po rozpoczęciu rozmów w sprawie bookingu kolektywu. Mimo początkowych decyzji, które podjął (...) Joshua Eustis zaplanowane wcześniej występy tegoroczne jednak się odbędą (...), także ten w Płocku.""

Następnie zaprezentowali się reprezentanci Niemiec: Shed oraz Ulrich Schnauss. Obaj w występach live. Nad ranem zakończył „funkcjownowanie” namiotu poznański eksperymentator – An On Bast. Z kolei pod Red Tent wystąpili: Rogeros, Easy ft. Rassa & Banan (występ live: vocal & sax), Track The Track, Luiphobia (Kuba & Grom) z bębnami na żywo oraz Thomas Langner & Rogeros.

Audioriver, we have problem….

Jak to na imprezach takiego pokroju, nie obyło się bez problemów. Po raz pierwszy w historii płockiego festiwalu nie wszystkim zabookowanym artystom udało się wystąpić – nie dotarł Rusko oraz Chase z duetu Chase & Status.

W przypadku tego pierwszego powód był trywialny: spóźnienie na trzy (!) samoloty z kolei. Bardziej skomplikowane problemy napotkały organizatorów w związku z występem brytyjskiego duetu, który zaplanowany był na pierwszy dzień festiwalu. ""– Bookowaliśmy duet, lecz (...) management oznajmił nam, że do Płocka może przyjechać tylko Status, ponieważ tego samego dnia artyści mają inną imprezę w Londynie."" – poinformował rzecznik festiwalu, Łukasz Napora. ""– Zależało nam na tym koncercie, więc zgodziliśmy się nie zrywać kontraktu. Niestety zawierał on zapis, że musimy promować występ jako Chase & Status, dlatego nie podaliśmy tej informacji wcześniej. Nie jesteśmy z tego zadowoleni, ale na szczęście set Statusa i MC Rage'a udał się w 100%."" – skomentował zaistniałą sytuację Napora.

Nie wystąpił również Poziom-X, który użyczył swojego czasu Jamesowi Holdenowi, którego występ spotkał się z niespotykanym wręcz entuzjazmem publiczności (o czym wspomniano wcześniej).

W czasie festiwalu pojawiały się ponadto zarzuty wobec organizatorów, dotyczące pola namiotowego. Już w piątek zabrakło na nim miejsc – pomimo tego, że było dwukrotnie większe niż w ubiegłym roku. Organizatorzy zapewniają, że na kolejną edycję postarają się znaleźć inną lokalizację dla chcących się wyspać festiwalowiczów. Zaznaczają, że na plaży nie ma możliwości powiększania terenu zajmowanego przez pole namiotowe. ""– Imprezie przestrzeni zabierać nie możemy, ponieważ już w tym roku zbliżyliśmy się do jej maksymalnej pojemności."" – czytamy w komunikacie prasowym na koniec czwartej edycji Audioriver.

Podsumowując....

Chyba najlepszym komentarzem dotyczącym czwartej edycji festiwalu Audioriver są słowa Lee Jonesa z MyMy, które opisują bawiących się w Płocku festiwalowiczów: „Są niesamowici! Wpadają w szał co każde 16 taktów!”. A na koniec: podziękowania, które w imieniu ekipy organizatorów złożył Łukasz Napora, rzecznik festiwalu:"
train,"2006-02-22: Agora kończy wydawanie ""Nowego Dnia""

Agora SA poinformowała we wtorek wieczorem o zakończeniu wydawania dziennika ""Nowy Dzień"". Decyzja była spowodowana zbyt niską liczbą sprzedaży egzemplarzy.

Ostatni numer ""Nowego Dnia"" ukaże się w czwartek 23 lutego bieżącego roku.

Jak możemy przeczytać w komunikacie giełdowym Agory, aby projekt był rentowny ""dziennik powinien osiągnąć docelowo średnią sprzedaż egzemplarzy na poziomie 250.000"". W ciągu pierwszych dwóch tygodni od rozpoczęcia wydawania, średnia sprzedaż ""Nowego Dnia"" wyniosła 212.000 egzemplarzy. W grudniu spadła do 177.800 egzemplarzy.

Sytuację próbowano ratować zmianami w redakcji oraz akcjami promocyjnymi. Zarząd Agory uznał jednak, że zatrzymanie spadku sprzedaży i osiągnięcie wyznaczonego celu jest niemożliwe, zaś ""ponoszenie dalszych wydatków związanych z wydawaniem dziennika nie leżałoby w interesie Spółki i jej akcjonariuszy"".

Jacek Czynajtis, prezes domu mediowego Media Tak, uważa posunięcie Agory za mądrą i odważną decyzję świadczącą o dojrzałości tej spółki giełdowej. ""[Agora] udowodniła, że potrafi przyznać się do błędu i szybko wyciągnąć wnioski. Bo jeśli gazeta nie przyjęła się na pierwszym etapie wprowadzania na rynek, to oznacza, że budowanie udziałów w rynku czytelniczym będzie wymagać dużych nakładów finansowych"" - dodał.

""Nowy Dzień"" zaczął ukazywać się 14 listopada 2005 roku. Cena zwykłego wydania wynosiła 1 zł, natomiast czwartkowe, wraz z dodatkiem telewizyjnym, było droższe o 50 gr.

Dziennik ten był określany jako ""gazeta środka"" - jego formuła łączyła elementy tabloidu i prasy opiniotwórczej.

Na początku lutego Agora zawiesiła wydawanie innego swojego tytułu: magazynu motoryzacyjnego ""Auto+"". W jego miejsce powstał nowy magazyn, do którego włączono ""Wysokie Obroty"" - dotychczasowy dodatek do ""Gazety Wyborczej""."
train,"2008-05-23: Rozpoczęła się Konferencja Wikimedia Polska 2008

22 maja rozpoczęła się tegoroczna Konferencja Wikimedia Polska. To już 2 tego typu impreza w Polsce organizowana przez Stowarzyszenie Wikimedia Polska.

Ubiegłoroczna edycja odbyła się w Białowieży i przyciągnęła około 80 osób. W tym roku na miejsce konferencji wybrano Dom Wczasowy ""Marzena"" w Ponicach, miejscowości leżącej niedaleko Rabki Zdrój. Na miejsce przybyło, podobnie jak w zeszłym roku, blisko 80 osób.

Impreza rozpoczęła się zwiedzaniem Skansenu Kolejowego w Chabówce. Wizyta ta pozwoli na udokumentowanie wiki artykułów związanych z kolejnictwem za pomocą licznie robionych zdjęć. Po powrocie kolacja, a następnie wieczór poetycki Jarka Lipszyca. Uczestnicy mogli zobaczyć, w jaki sposób utworzyć utwór literacki sklejając tekst artykułów z Wikipedii. Wyniki pracy zostały zamieszczone w Wikiźródłach. Dzień zakończył się wspólnymi rozmowami przy ognisku. Nie zabrakło kiełbasy i piwa, a dyskusji ciągnęły się do późnych godzin nocnych.

Piątek rozpoczął się oficjalnym otwarciem konferencji. Głos zabrali Tomasz Ganicz, przewodniczący stowarzyszenia, Sebastian Skolik, wiceprzewodniczący oraz Paweł Zienowicz, rzecznik stowarzyszenia. W piątek rozpoczęła się także seria wykładów. Pierwszy z nich poprowadził Łukasz Garczewski. Przedstawił w nim wizję ""Wiki przyszłości"". Wśród poruszonych problemów znalazły się m.in.: ""Prostota mechanizmów Wiki"" ""POV a kosmici"", ""POV a telepatia"" oraz ""Dostępność wiki we wszechświecie"". 

Konferencja potrwa do niedzieli. W trakcie odbędzie się około 20 wykładów i warsztatów. Zorganizowano również tzw. ""Green room"" - miejsce, w którym początkujący będą mogli dowiedzieć się więcej na temat samej Wikipedii i projektów siostrzanych, jak i również sposobów ich edytowania. Na czas jej trwania przewidziano również walne zgromadzenie członków Stowarzyszenia."
train,"2008-04-04: Uruchomiono najszybszy komputer w Polsce

Wczoraj, 3 kwietnia 2008 uruchomiono w Centrum Informatycznym Trójmiejskiej Akademickiej Sieci Komputerowej (TASK) w Gdańsku nowy superkomputer.
Maszyna nazywa się Galera i jest w istocie klastrem. Jej prędkość to mniej więcej 50 teraflopów - bilionów (10) operacji na sekundę. Taką sprawność zapewnia ponad tysiąc procesorów, współpracujących ze sobą w postaci klastra komputerowego.
Komputer wykonuje 50 bilionów operacji zmiennoprzecinkowych na sekundę (50 teraflopów), co oznacza, że ma on 10 tysięcy razy większą moc obliczeniową od zwykłego komputera PC.

Galera już wpisał się na liście 500 najpotężniejszych superkomputerów na świecie.

Superkomputer został zainstalowany w nowym inteligentnym gmachu Wydziału Elektroniki Telekomunikacji i Informatyki Politechniki Gdańskiej, gdzie znajdzie się siedziba Centrum Informatycznego TASK wraz z wyposażoną w nowoczesne rozwiązania i zabezpieczenia serwerownia.

Firma Intel zbudowała go w oparciu o 1344 procesory Intel Xeon taktowanych zegarem 2,33 GHz. Galera korzysta dokładnie z 5376 rdzeni procesora Intel Xeon Quad, z których każdy jest taktowany zegarem o częstotliwości 2,33 GHz. Cztery rdzenie tworzą jeden procesor.

Architektura, w której wykonano ten superkomputer, pozwala na rozbudowanie go o dalsze procesory, przez co maszyna może osiągnąć większą moc obliczeniową. Dla porównania najszybsze procesory używane w komputerach domowych oparte o architekturę Core 2 Duo osiągają 20 gigaflopów (20 miliardów) operacji zmiennoprzecinkowych na sekundę, co oznacza, że zaprezentowany superkomputer jest 2,5 tys. razy szybszy od nich.

Tak naprawdę Galera to nie jeden komputer, ale tzw. klaster komputerowy czyli system 336 ściśle ze sobą współpracujących serwerów, czyli tzw. nodów (węzłów). Galera pracuje pod kontrolą systemu operacyjnego Debian Linux.

Do czego może się przydać taka maszyna? Głównie do badań naukowych. Można dzięki niej przewidywać zmiany klimatyczne albo projektować niezwykle skomplikowane miniaturowe układy.

Eksperci twierdzą, że dzięki nowemu komputerowi będzie można prowadzić skomplikowane symulacje w dziedzinie nanotechnologii, fizyki cząstek czy zmian klimatycznych.

Klaster Galera ma być używany przede wszystkim do symulacji w dziedzinach mechaniki, chemii i fizyki a takze do modelowania procesów zwijania i rozwijania białek. Z możliwości superkomputera będzie korzystał m.in. zespół prof. Józefa Liwo z Wydziału Chemii Uniwersytetu Gdańskiego, który zgłębia tajemnice ludzkich białek. Drugim bardzo ważnym projektem są badania związane z lotnictwem, prowadzone przez prof. Piotra Doerffera. Ich celem jest stworzenie symulacji lotu samolotów Airbus, które w przyszłości umożliwią zwiększenie szybkości oraz zmniejszenie zapotrzebowania tych maszyn na paliwo.

Superkomputer Galera może być jednak użyty do znacznie większej ilości badań. Oprócz wcześniej wymienionych, realizowane tu mogą być projekty z takich dziedzin jak: oceanografia, meteorologia, kryptografia, informatyka (np. odszumianie dźwięku) oraz medycyna (badania nad substancjami mogącymi mieć działanie antynowotworowe).

Ponadto Galera posłuży do badań z dziedziny aerodynamiki i gromadzenia danych o Morzu Bałtyckim. Komputer pomoże też w przewidywaniu skutków ocieplenia klimatu czy też symulacji rozwoju miast."
train,"2010-06-19: Grzegorz Baran odchodzi z Ruchu Chorzów

Ruch Chorzów podjął decyzję o nieprzedłużeniu kontraktu z zawodnikiem pierwszej drużyny Grzegorzem Baranem. 27-letni obrońca był piłkarzem """"Niebieskich"""" od wiosny sezonu 2005/06.

Łącznie w barwach chorzowskiego klubu rozegrał 87 spotkań w ekstraklasie i 47 w dawnej II lidze (obecnie I liga). Jedyną ligową bramkę strzelił 2 marca 2008 roku w derbach Śląska wygranych przez Ruch 3:2."
train,"2006-05-02: Wassermann: Nie ma IV RP bez likwidacji WSI

Według ministra koordynatora służb specjalnych, nie da się zbudować IV Rzeczpospolitej bez likwidacji Wojskowych Służb Informacyjnych. Zbigniew Wassermann powiedział „Naszemu Dziennikowi”, że WSI nie były odpowiednio kontrolowane.

Według Wassermanna, WSI są instytucją zakorzenioną jeszcze w systemie państwa totalitarnego, czego skutki widać do dziś – na przykład w szpiegostwie niektórych funkcjonariuszy WSI na rzecz Rosji. Minister uważa, iż brak odpowiedniej kontroli nad tymi służbami powoduje, że to one rządzą państwem, a nie na odwrót."
train,"2007-07-22: Pratibha Patil wygrała wybory prezydenckie w Indiach

72-letnia Pratibha Patil wygrała wybory prezydenckie w Indiach. Tym samym została pierwszą kobietą w historii tego kraju, która stanie na czele państwa.

Wybory odbyły się 19 lipca. Wyborcy mogli oddać głos na dwóch kandydatów. Pierwszym z nich była Pratibha Patil, była gubernator Radżastanu, wspólna kandydatka Indyjskiego Kongresu Narodowego i jego sojuszników oraz Bhairon Singh Shekhawat, 83-letni weteran indyjskiej polityki, kandydat opozycyjnej Indyjskiej Partii Ludowej, obecny wiceprezydent tego kraju.

Prezydenta wybierało około 4,5 tys. deputowanych z obu izb parlamentu i zgromadzeń ustawodawczych wszystkich stanów Indii.

24 lipca upływa mandat obecnemu prezydentowi Indii A.P.L. Abdulowi Kalamie."
train,"2007-11-01: Najdroższy bilet na ZIO Vancouver kosztuje 1100 USD

Ceny biletów na Ceremonię Otwarcia i Zamknięcia Zimowych Igrzysk Olimpijskich w Vancouver 2010 wynoszą od 175 do 1100 dolarów amerykańskich i zostaną wystawione na sprzedaż 11 października 2008 roku. Komitet Organizacyjny Igrzysk Olimpijskich Vancouver 2010 ogłosił, że w sprzedaży znajdzie się 1,6 miliona biletów.

Dave Cobb, wiceprzewodniczący ds. podatkowych, marketingu i komunikacji Komitetu Organizacyjnego Zimowych Igrzysk Olimpijskich Vancouver (VANOC) powiedział, że: ""Igrzyska Olimpijskie w 2010 roku są wydarzeniem globalnym i wymagania w stosunku do biletów będą z pewnością ogromne w Kanadzie i na całym świecie"".

Cena połowy biletów będzie uplasowana na poziomie 100 dolarów amerykańskich i mniej, natomiast 100 000 z nich będzie kosztowało po 25 dolarów za każdy. Ceny biletów na Ceremonię Otwarcia i Zamknięcia ZIO w Vancouver będą rzędu 175 do 1100 dolarów, czyli będą tańsze niż też same bilety w Turynie 2006 i Salt Lake 2002. Organizatorzy powiedzieli również, że chcą być pewni, że żadne miejsca nie pozostaną puste, jak to miało miejsce podczas Zimowych Igrzysk Olimpijskich w Turynie.

Caley Denton wiceprzewodniczący ds. biletów i marketingu ściśle z tym związanego w VANOC powiedział: ""robimy wszystko, co możliwe, aby zapewnić, że wszystkie bilety zostaną wykorzystane. Z tego względu trwają prace na rozwojem programu sprzedaży i kupna biletów online, który to pozwoli kibicom, którzy nie będą mogli uczestniczyć w Igrzyskach na wymianę własnych biletów"".

Około 30% wejściówek zostanie zachowanych dla sportowców i ich rodzin, Narodowych Komitetów Olimpijskich i międzynarodowych federacji sportowych, mediów, dziennikarzy i sponsorów VANOC.

Intencją VANOC jest zakupienie i rozdysponowanie 50 000 biletów na wydarzenia, które będą miały miejsce w trakcie ZIO i Paraolimpiady tym, którzy chcieliby, ale z jakichś powodów nie będą mogli w nich uczestniczyć. Organizatorzy powiedzieli, że przeznaczenie tych biletów zostanie skonsultowane ze społeczeństwem i agencjami socjalnymi.

Informacje w sprawie sprzedaży biletów są dostępne na oficjalnej stronie Vancouver 2010."
train,"2007-06-07: Koncert Zucchero 7 sierpnia 2007 w Warszawie

7 sierpnia 2007 r. w Sali Kongresowej w Warszawie o godzinie 20:00 odbędzie się koncert Zucchero.

Zucchero, właściwie Adelmo Fornaciari (ur. 25 września 1955 w Roncocesi), włoski piosenkarz, którego pseudonim w języku polskim oznacza ""cukier"". Przed publicznością zadebiutował w 1982 roku na Festiwalu w Sanremo, rok później nagrał pierwszą płytę. W Polsce w 2004 roku wystąpił na Festiwalu w Sopocie. Obecnie na swoim koncie ma 16 płyt, ostatnią nagrał w 2003 roku. Wyniki ich sprzedaży biją rekordy w historii włoskiej fonografii. Porównywany jest do Joe Cockera i Chrisa Rea. Zucchero ma na koncie wiele znanych utworów, wylansował takie hity jak: ""Baila Morena"", ""Senza una donna"", ""Diamante"", ""Wonderful World"", ""Everytime You Go Away"".

Jego muzyka to połączenie różnych gatunków - od bluesa i rocka z elementami nowoczesnego klubowego brzmienia, po balladowe romantyczne piosenki. Jednak wokalista zapytany o styl, jaki reprezentuje odpowiada:
Pierwszy album nagrany w całości po angielsku, zatytułowany ""Zucchero"", zawierał największe przeboje artysty i trafił na czołówki list przebojów. Płyta ukazała się w Europie, Azji, USA, Ameryce Południowej i w Południowej Afryce.

Współpracował m.in. z takimi osobistościami jak: Young i Clapton, Stevie Wonder, Luciano Pavarotti oraz Elton John, Bono, Sting, Randy Crawford, Andrea Bocelli, zespół Scorpions, czy John Lee Hooker."
train,"2007-07-13: Świnoujście: powrót ORP Kontradmirał X. Czernicki

Po dwutygodniowym rejsie nawigacyjno-szkoleniowym do Portu Wojennego w Świnoujściu powrócił okręt wsparcia logistycznego ORP ""Kontradmirał X. Czernicki"". Trasa rejsu, o długości niemal dwóch tysięcy mil morskich, wiodła przez Morze Bałtyckie i Morze Północne. Załoga okrętu wzięła również udział w obchodach Święta Marynarki Wojennej Królestwa Belgii.

ORP ""Kontradmirał X. Czernicki"" jest najnowszym polskim okrętem logistycznym, zbudowanym na podstawie kadłuba pływającej stacji demagnetyzacyjnej. Wszedł do służby 1 września 2001 roku i otrzymał nazwę pochodzącą od kontradmirała Xawerego Czernickiego. W latach 2002-2003 brał udział w międzynarodowych operacjach ""Enduring Freedom"" oraz ""Iraqi Freedom"". Na co dzień wchodzi w skład 2 dywizjonu Okrętów Transportowo-Minowych 8 Flotylli Obrony Wybrzeża."
train,"2006-02-04: Religa: 50 milionów zł na profilaktykę nowotworów

""50 milionów złotych z Narodowego Programu Zwalczania Chorób Nowotworowych zostanie w tym roku przeznaczone na badania profilaktyczne"" - zapowiedział minister zdrowia, prof. Zbigniew Religa.

Szef resortu zapewnił, że nie dopuści do zmarnowania choć jednej złotówki z całej kwoty programu, czyli 250 milionów zł. Według niego, bardzo ważna jest wymiana przestarzałego sprzętu w szpitalach onkologicznych. Zdaniem ministra poprawa dostępu do radioterapii w różnych częściach kraju może znacznie zwiększyć skuteczność leczenia. Profesor Religa zapowiedział też, że łatwiejszy będzie dostęp do innowacyjnych leków onkologicznych i pediatrycznych w ramach programów terapeutycznych.

Prezes Narodowego Funduszu Zdrowia, Jerzy Miller, podkreślił, że decyzje w sprawie wykorzystania nowych leków będzie podejmował w razem z ministrem zdrowia."
train,"2007-12-18: Nysa: konferencja „Kobiety w społecznościach lokalnych”

W dniu 14 grudnia 2007 r. w nyskim muzeum obyła się zorganizowana przez Związek Miast Polskich i burmistrza Nysy konferencja pt. „Kobiety w społecznościach lokalnych”.

Na spotkaniu została zaprezentowana „Europejska Karta Równości Kobiet i Mężczyzn w życiu lokalnym” opracowana w ramach europejskiego programu realizowanego przez Radę Gmin i Regionów Europy w Paryżu. Dokument prezentowany był wcześniej we Francji, Finlandii, a obecnie w Polsce – w Nysie.

Pierwszym prelegentem był ks. bp Jan Wątroba, delegat Konferencji Episkopatu Polski ds. Duszpasterstwa Kobiet, który przedstawił rolę kobiety w Kościele i rolę Episkopatu w dążeniu do równego traktowania kobiet i mężczyzn we wszystkich dziedzinach życia.

Następnie zabrał głos senator Norbert Krajczy, który podziękował za zaproszenie do udziału w konferencji i przedstawił swoje spostrzeżenia na temat równouprawnienia, szczególnie zaś przedstawiając doświadczenia zdobyte w pracy z kobietami w zakresie medycyny.

Poseł na Sejm RP Ryszard Galla, który od niedawna jest również członkiem Parlamentarnej Grupy Kobiet, jest zwolennikiem równouprawnienia we wszystkich dziedzinach życia.

Wojewoda opolski Ryszard Wilczyński, pochwalił pomysł zorganizowanej w Nysie konferencji stwierdzając, że w dzisiejszym czasie i gonitwie za pozyskaniem środków czy inwestorów bardzo mało poświęca się czasu tak ważnym kwestiom moralnym i wartościom.

Burmistrz Giżycka Jolanta Piotrowska, a zarazem przewodnicząca Forum Kobiet Wójtów, Burmistrzów i Prezydentów przedstawiła lokalne organizacje kobiece.

W bloku tematycznym konferencji poświęconym kontekstowi europejskiemu ks. prof. dr hab. Stanisław Rabej z wydziału Teologicznego Uniwersytetu Opolskiego wygłosił wykład na temat „Ewolucji roli kobiet w kręgu kultury europejskiej”.

Kierownik do spraw społeczeństwa i współpracy międzynarodowej Rady Gmin i Regionów Europy (CEMR) Sandra Ceciarini zaprezentowała „Europejską Kartę Równości Kobiet i Mężczyzn w Życiu Lokalnym”.

Burmistrz Nysy Jolanta Barska zaprezentowała gminę Nysa w aspekcie równości kobiet i mężczyzn.
Sytuację kobiet w Europie przedstawiła Zofia Łapiewska ze Stowarzyszenia Współpracy Kobiet (NEWW-Polska).

W bloku prelekcji dotyczącym „kontekstu polskiego” głos zabrał Agaton Koziński z tygodnika Wprost wygłaszając odczyt na temat „Sytuacji kobiet w Polsce” zawierający badania Pentor 2005.

Joanna Szczepańska z CBOS wystąpiła z prelekcją na temat „Opinii społeczeństwa o sytuacji kobiet w Polsce”. Agnieszka Majsiej z ASM Centrum Badań i Analiz Rynku zaprezentowała temat „Kobiety na rynku pracy”.

W bloku tematycznym o „ Kobietach w społecznościach lokalnych (dobre praktyki)” głos zabrał Andrzej Porawski, dyrektor Biura Związku Miast Polskich.

Następnie wystąpiła Teresa Ekiert z Powiatowego Urzędu Pracy w Nysie przedstawiając sytuację aktywizacji zawodowej na nyskim rynku pracy.

Beata Kędzierska z Powiatowego Centrum Pomocy Rodzienie w Nysie zaprezentowała temat pomocy w wychowywaniu dzieci na terenie powiatu nyskiego. 

Kolejnym tematem była „pomoc w trudnych sytuacjach (przemoc, dyskryminacja)” zreferowany przez Irenę Halota, przewodniczącą Zarządu Województwa Ligi Kobiet Polskich w Opolu.

Natomiast na koniec trzeciego bloku tematycznego Jolanta Piotrowska, burmistrz Giżycka reprezentująca Giżyckie Forum Kobiet przedstawiła temat „lokalne organizacje kobiece”."
train,"Fotoreportaż z obchodów Dnia Wody w Śląskim Ogrodzie Botanicznym

W dniach 21-25 marca w Centrum Edukacji Przyrodniczej i Ekologicznej Śląskiego Ogrodu Botanicznego w Mikołowie Mokrem odbyły się obchody Światowego Dnia Wody.
Światowy Dzień Wody (ang. World Water Day) został ustanowiony przez Zgromadzenie Ogólne ONZ w 1992 r. Mimo że zbiorniki wodne zajmują 71% powierzchni globu, jedynie 2,5% światowych zasobów wody to woda słodka, a mniej niż 1% to woda pitna. Według danych Światowej Organizacji Zdrowia i UNICEF (2008) około 884 milionów ludzi nie ma dostępu do bezpiecznych źródeł wody. 

W ramach obchodów odbyły się seminaria naukowe, wykłady popularnonaukowe, zajęcia edukacyjne dla dzieci i kiermasz ekologiczny."
train,"Zmarła mistrzyni olimpijska z 1968 roku w rzucie oszczepem

5 sierpnia w Budapeszcie, w wieku 68 lat, zmarła po długiej chorobie Angéla Németh – węgierska oszczepniczka, mistrzyni olimpijska i Europy w tej konkurencji.

Angéla Ránky - Németh urodziła się w 1946 roku w Budapeszcie. Początkowo uprawiała koszykówkę, później zmieniła dyscyplinę, wybierając lekkoatletykę. Specjalizowała się w rzucie oszczepem.

Podczas Letnich Igrzysk Olimpijskich 1968, które rozgrywane były w Meksyku, rzuciła oszczepem na odległość 60,36 m, wygrywając tym samym zawody. Rok później, z wynikiem 59,76 m, została mistrzynią Europy. W tym sezonie osiągnęła też swój rekord życiowy – 60,58 m."
train,"2009-09-28: Wybory w Niemczech: zwycięstwo CDU/CSU

Wybory parlamentarne do niemieckiego Bundestagu wygrała koalicja CDU/CSU z Angelą Merkel na czele. Kanclerz Niemiec chce do nowej koalicji zarosić FDP by utworzyć rząd.

CDU/CSU otrzymały wg danych szacunkowych 33,5% głosów. Drugie miejsce zajęła Socjaldemokratyczna Partia Niemiec (SPD) z wynikiem 22,5% najniższym w historii tej partii. Wolna Partia Demokratyczna (FDP), która wejdzie w skład rządu podczas wyborów cieszyła się 15 procentowym poparciem.

Kanclerz Angela Merkel powiedziała, że zamierza razem z nową ekipą rządzącą powitać szefów państw i rządów, zaproszonych na uroczystości z okazji 20. rocznicy upadku muru berlińskiego 9 listopada. Dodała, że chciałaby uniknąć sytuacji, w której w Niemczech trwałyby jeszcze rozmowy koalicyjne.

Frekwencja podczas wyborów wyniosła 70,8% głosów i była najniższa od czasu pierwszych wolnych wyborów w Niemczech po obaleniu nazizmu, czyli od 1949 roku."
train,"2010-10-13: Chile: akcja ratunkowa górników

W Chile trwa akcja ratunkowa 33 uwięzionych w kopalni górników.

Operacja rozpoczęła się we wtorek o 20:00 czasu lokalnego (1:00 w nocy czasu polskiego). Pierwszym wydobytym na powierzchnię górnikiem był Florencio Antonio Ávalos Silva, ok. godz. 00:10 czasu lokalnego.

Na górze na górników oprócz rodzin czekają prezydenci Chile i Boliwii - Sebastian Pinera i Evo Morales.

""Stan zdrowia górników jest satysfakcjonujący"" - powiedział podczas konferencji prasowej chilijski minister zdrowia. Podał także, że akcja ewakuacyjna jest - jego zdaniem - prowadzona ""zadziwiająco dobrze"".

Górnicy są transportowani na powierzchnię w specjalnej kapsule ratowniczej Feniks 2. Urządzenie przypomina kosmiczną rakietę. Ma 3,9 m wysokości, 54 cm średnicy i waży 420 kg. Na dole kapsuły znajdują się trzy pojemniki ze sprężonym powietrzem, które powinno wystarczyć na 90 minut. 

W czasie ewakuacji górnicy zakładają specjalnie zaprojektowane kombinezony z aparaturą do mierzenia ciśnienia, tętna i innych parametrów, która będzie przekazywała te dane ekipie lekarskiej. Całą podróż na powierzchnię górnicy odbywają z zamkniętymi oczami, a zaraz po opuszczeniu kapsuły zakładają specjalne ciemne okulary, chroniące przed uszkodzeniem wzroku odzwyczajonego od światła.

W wyniku tąpnięcia 5 sierpnia, 33 górników zostało uwięzionych po ziemią w komorze górniczej o powierzchni 50 metrów kwadratowych. Po siedmiu nieudanych próbach 22 sierpnia 2010 udało się w końcu wydrążyć otwór szerokości 15 cm, dzięki któremu nawiązano kontakt z zasypanymi."
train,"2006-11-29: Halemba: świadkowie zeznają w sprawie tragedii

Rzecznik Prokuratury Okręgowej w Gliwicach ujawnił, że zgłosił się pierwszy świadek, który utrzymuje, iż jest w posiadaniu bardzo istotnych informacji dotyczących przestrzegania norm bezpieczeństwa pracy w kopalni Halemba. Nie chciał jednak ujawnić, czego dotyczyły jego zeznania.

Michał Szulczyński zachęca innych świadków do zeznań na temat wypadku. Zaznaczył jednocześnie, że prokuratura nie może im zapewnić pełnej anonimowości, aczkolwiek po spełnieniu wymagań prawnych mogą być potraktowani jako świadkowie incognito.

Do Prokuratury Okręgowej w Gliwicach trafiły dwa sprawozdania z Zakładu Medycyny Sądowej w Bydgoszczy. Bydgoska placówka przeprowadza badania DNA, pozwalające na identyfikacje ofiar tragicznego wypadku w kopalni Halemba, w którym zginęło 23 górników.

""Gliwicka prokuratura niezwłocznie powiadomiła o tym rodziny, wydając jednocześnie zgodę pochowanie górników, którzy zginęli podczas katastrofy"" - poinformował Radio Katowice prokurator Michał Szulczyński."
train,"2006-01-27: Włoska prasa na temat encykliki Benedykta XVI

Włoscy publicyści, wypowiadając się na temat pierwszej encykliki Benedykta XVI, podkreślają, że nie jest ona dokumentem programowym nowego papieża. Zwracają jednak uwagę na zawarte w niej stwierdzenie, że Kościół nie może zajmować się polityką.
""Miłość jest istotą chrześcijaństwa"" - tak sens encykliki ""Deus caritas est"" tłumaczy watykanista dziennika ""La Repubblica"", Marco Politi. ""To nie jest manifest programowy, ale silne odwołanie do jądra chrześcijaństwa, przykazania miłości"" - dodaje.

Wiele miejsca Politi poświęca drugiej części encykliki na temat miłosierdzia, działalności dobroczynnej Kościoła i porządku społecznego. ""Sen Marksa umarł"" - tymi słowami włoski watykanista podsumowuje rozważania Benedykta XVI na temat marksistowskiej recepty na rozwiązanie problemów społecznych.

Papież napisał, że ""marksizm wskazał w rewolucji światowej i w przygotowaniu do niej panaceum na problemy społeczne: przez rewolucję i następującą po niej kolektywizację środków produkcji; wszystko nagle miało funkcjonować w inny i lepszy sposób. Ten sen rozwiał się"".

Według Politiego w ten sposób papież polemizuje, jak to ujął, z reżimami Wschodu i teologią wyzwolenia. Publicysta rzymskiej gazety zwraca uwagę na przekonanie Benedykta XVI o tym, że wprowadzanie sprawiedliwości jest zadaniem państwa, zaś Kościół nie powinien zajmować się polityką. ""Co więcej"" - dodaje Politi - ""zdaniem papieża Kościół nie może i nie powinien zajmować miejsca państwa"".

W związku z toczącą się polemiką wokół praw autorskich papieża watykanista dziennika podkreśla, że nowej encykliki nie można bez przeszkód przedrukować, gdyż trzeba za to zapłacić.

Na łamach ""Corriere della Sera"" o encyklice pisze włoski publicysta katolicki Vittorio Messori. Jego zdaniem encyklika ""Bóg jest miłością"" zawiera swoisty manifest papieża. Znany pisarz przypomina, że Benedykt XVI, jako zwolennik umiarkowania, ograniczył program swych niezbędnych zajęć, takich jak podróże, uroczystości liturgiczne i spotkania. ""Nie zamierza również"" - dodaje - ""utrzymać rytmu działalności doktrynalnej swego umiłowanego poprzednika"".

""Papież zaniepokojony sytuacją wiary postanowił sięgnąć do jej korzeni w swej pierwszej encyklice, która prawdopodobnie na długo pozostanie jedyną"" - pisze Messori. Zwraca też uwagę, że w porównaniu z encyklikami Jana Pawła II jest ona krótka, co także według niego świadczy o - jak to ujmuje - ""ratzingerowskim umiarkowaniu""."
train,"2007-11-01: Michał Boni przyznał się do współpracy z SB

Michał Boni, były działacz opozycyjny i były minister pracy w rządzie Jana Krzysztofa Bieleckiego, przyznał się na konferencji prasowej do współpracy ze Służbami Bezpieczeństwa PRL.

""Jest mi wstyd i żałuję. Przez wiele lat żyłem z presją tego upokorzenia i lęku przed utratą twarzy. W końcu jednak uznałem, że od strachu, upokorzenia i poczucia błędu, ważniejsza jest pokora"" - mówił Boni.

""Po 1987 r. prowadziłem kilkuminutowe rozmowy z funkcjonariuszami Służby Bezpieczeństwa. Przepraszam, i proszę o wybaczenie"" - powiedział na zwołanej w Sejmie konferencji prasowej kandydat na ministra pracy w rządzie Donalda Tuska. Boni wyjaśniał, że podpisał deklarację, bo był przez funkcjonariuszy SB szantażowany.

""Pod koniec sierpnia 1985 r. do mieszkania mojej przyszłej żony weszła służba bezpieczeństwa. Było to związane z jej działalnością kolporterska. Grozili, że trzyletnia dziewczynka zostanie przekazana do milicyjnej izby dziecka, a ja będę narażony na plotki o zdradzie małżeńskiej. Po rozwiezieniu nas w różne miejsca, przy szantażu, podjąłem decyzję, bojąc się, podpisania deklaracji o współpracy ze służbą bezpieczeństwa"" - wyznał Boni. ""Po tym wyznaniu będę mógł sobie spojrzeć w twarz. Przepraszam i proszę o wybaczenie"" - dodał.

""Chciałbym, żeby Boni odpracował swój błąd i pomógł mi w rządzie"" - skomentował wydarzenie kandydat na premiera Donald Tusk.

Nazwisko Boniego pojawiło się w 1992 r. na liście Macierewicza.

Opinie.

""Współczuję Boniemu. Ja go bardzo szanowałem. To dobry fachowiec w sprawach pracy i jako związkowiec był świetny. No tak, ale co nabroił? Trudno jest coś powiedzieć, bo jednak na naszych charakterach to będzie ciążyć; to jest nasza przeszłość. Można powiedzieć: kto nie ma grzechu, niech pierwszy rzuci kamieniem. Polskie drogi są skomplikowane i polskie charaktery i polska przeszłość. (...) Ja bym wziął go do rządu. No, ale ja jestem ryzykantem. Natomiast nie wiem, co zrobi Tusk. Ale ja bym go wziął do rządu. (...) Inaczej jak człowiek wychodzi sam: 'tak zgrzeszyłem, sumienie mi wciąż przypomina, zgłaszam się'. No inaczej jest jeśli kandydował na ministra, Macierewicz wyciąga i on teraz jest w sytuacji przymusowej"" - powiedział wczoraj Lech Wałęsa.

Według prof. Andrzeja Friszke, historyka zajmującego się tematyką solidarnościowego podziemia, z zachowanych akt SB wynika, że Michał Boni nie donosił na kolegów z opozycji.

„Michał Boni, według tych materiałów, nie był informatorem służby bezpieczeństwa i nie pochodziły od niego żadne istotne informacje, które by mogły wykorzystane w pracy operacyjnej. Podpisał, ale nie donosił krótko mówiąc” – stwierdził profesor w rozmowie z RMF FM.

Inną opinię o agenturalnej przeszłości Michała Boni przedstawia jeden z jego opozycyjnych współpracowników prof. Mirosław Dakowski. Współprowadził on z Michałem Boni i Andrzejem Urbańskim podziemne wydawnictwo. „Przy okazji nacisków o te wpadki z offsetami, Boni przyznał się, że był agentem, znaczy, że donosił na nas do ubecji” – stwierdził prof. Dakowski. Takiej sytuacji nie przypomina sobie jednak Andrzej Urbański.

Natomiast prof. Jadwiga Staniszkis stwierdziła w TVN24, że Tusk powinien powiedzieć, że ceni Boniego jedynie za kompetencje, bo charakter zawiódł. Zdaniem socjolog Staniszkis przyznanie się Michała Boniego do współpracy z SB nie było wyrazem odwagi, ale strachu, bo - jak powiedziała - Instytut Pamięci Narodowej i tak szybko by to wykrył. ""Dość długo czekał - kilkanaście lat, był w wielu rządach, mówiło się o tym i jakoś nie okazywał tego typu skruchy. Teraz jak wie, że to by było natychmiast ujawnione, bo przecież IPN ma te materiały, to mi taka spóźniona skrucha nie bardzo się podoba"" - dodała."
train,"2005-10-11: Ataki sztabu Kaczyńskiego na dziadków Tuska

Kampania w wyborach prezydenckich obu kandydatów na prezydenta Donalda Tuska i Lecha Kaczyńskiego wkroczyła w decydującą fazę. II tura wyborów przyniosła zdecydowane zaostrzenie wypowiedzi.

Jacek Kurski, nowowybrany poseł PiS, członek sztabu wyborczego kandydata na prezydenta Lecha Kaczyńskiego w wywiadzie dla ""Angory"" stwierdził, że ""poważne źródła na Pomorzu mówią, że dziadek Tuska zgłosił się na ochotnika do Wehrmachtu"". Zaatakowany kandydat Donald Tusk stwierdził, że konkurent Lech Kaczyński wraz ze współpracownikiem ""postarał się o cios, który miał zaboleć najmocniej"".

Jacek Protasiewicz przedstawił natomiast dokumenty potwierdzające przeszłość członków rodziny Tuska. Dziadek Tuska – Franciszek Dawidowski wg zaświadczenia wydanego przez Dyrekcję Okręgową PKP w Gdańsku w 1947 w Wolnym Mieście Gdańsku należał do Polskich organizacji m.in. tajnej organizacji wojskowej. W 1939 został zaaresztowany i wysłany do filii obozu Stutthof w Nowym Porcie. Drugi dziadek Józef Tusk w trakcie wojny również był ofiarą napaści Niemiec na Polskę, przebywał w obozie w Nowym Porcie, Stutthofie, Neuengamme. Jacek Protasiewicz, szef sztabu wyborczego Donalda Tuska stwierdził, że ""kampania wyborcza Lecha Kaczyńskiego sięgnęła bruku"". Powiedział też, że szczególnie perfidne jest to, że osobę, która spędziła wojnę w obozie oskarża się o zgłoszenie na ochotnika do niemieckiej armii.

Lech Kaczyński stwierdził natomiast w porannym wywiadzie radiowym, że pomimo ostrych wypowiedzi, Jacek Kurski nie mija się z prawdą. Sam zainteresowany sprawę skomentował słowami ""niepotrzebna burza w szklance wody"".

Jak poinformowało TVN24 w czasie wieczornych ""Faktów"", Jacek Kurski został zdymisjowany ze swojego stanowiska i stanie przed partyjnym sądem dyscyplinarnym."
train,"2007-07-24: Bolków: w piątek rusza 14 edycja festiwalu Castle Party

Na zamku w Bolkowie w dniach 27-29 lipca odbędzie się kolejna edycja festiwalu Castle Party.

W tym roku główną gwiazdą, która wystąpi jako ostatnia w niedzielny wieczór, a właściwie w znacznej części po północy będzie industrialny zespół Front Line Assembly z Kandady, w sobotę zaś jako ostatni zaprezentowany będzie solowy projekt Chrisa Cornera IANX z Wielkiej Brytanii.

Poza tym wystąpią m.in. Diary Of Dreams (Niemcy), Suicide Commando (Belgia), Mortiis (Norwegia) i The Legendary Pink Dots (Holandia), a z polskich zespołów: Fading Colours, Desdemona, Miguel and the Living Dead oraz Masskotki.

Poza koncertami na zamku tradycyjnie także prowadzone będą imprezy towarzyszące. W czwartek rozpocznie się ""United Colours of Dark - Warm Up Party"" w ""Hacjenda Club"", a w następne dni: w piątek ""Electronic Terror - Industrial Night"" (""Sorento Club""), ""Devilish Jockeys Night"" (""Hacjenda Club""), w sobotę ""I:Am:BPM Night"" (""Sorento Club""), ""Vampires Night"" (""Hacjenda Club"") a w niedzielę ""Bats Night"" (""Sorento Club""), ""Assemb:eat:ly Night"" (""Hacjenda Club"")."
train,"2009-07-04: Open'er 2009: rave Moby'ego jedną z atrakcji drugiego dnia festiwalu

Czas na dzień drugi. Patrząc na wczorajszy line-up można było dojść do jednego wniosku – Open'er osiąga swoje apogeum, które z pewnością nie zakończy się na początku rozpoczętego właśnie weekendu. The Gossip, The Kooks, Moby, Duffy i Crystal Castles – to główne punkty programu dnia drugiego.

Piątkowego wieczoru i pierwszej weekendowej nocy czekały nas silne kobiece osobowości. Ba! Osobliwości. Z jednej strony bezpardonowe i szokujące na scenie swym niewybrednym zachowaniem wokalistki: Beth Ditto z The Gossip oraz Alice Glass z Crystal Castles, natomiast z drugiej – spokojna Duffy, w której repertuarze znajdziemy melodyjne utwory w łagodnej popowej stylistyce (chociażby hit ""„Mercy”"").

Wszystkie trzy panie zebrały na koncertach swych zespołów tłumy festiwalowiczów. Pierwsza z nich, Beth Ditto – postać kontrowersyjna, zdeklarowana lesbijka i feministka bezpruderyjnie obnosząca się ze swą potężną tuszą – zapewniła wraz z zespołem na Main Stage mnóstwo mocnych gitarowych brzmień połączonych częstokroć z elektroniczną stylistyką. Słowem – esencja dance-punku i indie-rocka. Druga, Alice Glass – osobowość niemniej kontrowersyjna od amerykańskiej koleżanki, często w czasie koncertów swego zespołu wchodząca w bójki z ochroną (sic!) – zaprezentowała charakterystyczną w swym brzmieniu alternatywną elektronikę spod znaku Crystal Castles. Publiczności zgromadzonej w Tent Stage (i wokół niego!) nie było dość ciężkich brzmień i krzykliwego głosu Alice.

Przedstawiciele płci męskiej również zaprezentowali się drugiego dnia z całą swą siłą. Dość wspomnieć w tym miejscu o porywającym koncercie Moby'ego, rockowych riffach The Kooks i pierwszych występach na scenie muzyki światowej – World Stage, na której zaprezentował się m.in. Speed Caravan.

Open'erowe początki dnia drugiego.

//Scena Young Talents zainaugurowana
Piątek rozpoczął się od zainaugurowania występów na Young Talents Stage. Na scenie tej zaprezentowały swe umiejętności pierwsze młode zespoły: Pchełki, The October Leaves, SuperXiu i Furia Futrzaków. Ich występy trwały od ok. 16:30 do ok. 20:30. Równolegle rozpoczęły się koncerty na Tent Stage (ParisTetris z utworami łączącymi elektronikę z awangardą i miejskim folkiem, a następnie Pati Yang wraz z projektem FlyKKiller).

Tym razem na Burn Beat Stage prezentowały się dwa projekty, których muzyka nieco odbiegała od tego, co można było usłyszeć dnia poprzedniego pod betonowym „zadaszeniem”. Piękni Chłopcy oraz Daniel Drumz & Burn Reynolds zapewnili mnóstwo funkowych brzmień, w których przeplatały się dźwięki rock'n'rolla, jazzu, soulu, afrobeat, itp.

//Islandzko-arabska inauguracja
Scena World Music, pierwszego dnia zamknięta, rozpoczęła funkcjonowanie o 20:30 od koncertu folkowej Kapeli ze Wsi Warszawa. Kolejne zespoły zaprezentowały muzykę pochodzącą z nieco bardziej odległych rejonów świata. Pochodząca z Reykjavíku islandzka formacja Hjaltalín zaprezentowała akustyczne utwory z wykorzystaniem m.in. akordeonu, wiolonczeli, kontrabasu i klarnetu.

Główną gwiazdą tej sceny był francuski projekt mającego algierskie korzenie Mehdiego Haddaba – Speed Caravan. W umiejętny sposób zaprezentował jak łączy stylistykę orientalnej muzyki arabskiej z rockiem, czy nawet elektroniką (m.in. cover utworu ""„Galvanize”"" z repertuaru tak znanego bywalcom Open'era zespołu jak The Chemical Brothers). Świetny przedsmak do kolejnej odsłony World Stage – w sobotę fesiwalowicze wyruszą w jeszcze dalszą podróż (m.in. do Angoli).

//Fashion'er – moda jako tożsamość festiwalowiczów
Piątek to otwarcie pozostałych scen festiwalu. Poza wspomnianą sceną Young Talents i World, zainaugurowano funkcjonowanie zupełnie nowego elementu w krajobrazie festiwalowych aktywności – otwarto strefę Fashion'er, w której swe miejsce mają artyści świata mody. Prezentują oni swoje inspiracje i pomysły na modę. A wśród projektantów, którzy prezentują swoje kolekcje codziennie od ok. 19:30 do ok. 0:30: A&E Vintage, Maldoror, Marta Siniło, Piotr Drzał, Oluhi, Green Establishment, Twins, UEG oraz Plastikowy.

Główną ideą Fashion'era jest Fashion ID, czyli moda jako tożsamość festiwalowiczów. W ramach zainaugurowania projektu ogłoszono konkurs na festiwalową koszulkę, który zwyciężyli Marta Bacia i Łukasz Traczyk. Ponadto w ramach namiotu Fashion'era promowane są marki HD Heavy Duty, Rouge Bunny Rouge oraz Schwarzkopf (""czytaj więcej"").

Oprócz strefy Fashion'er, jak co dzień, funkcjonował namiot Alter Space, w którym, oprócz codziennych seansów filmowych, można było przyjrzeć się projektom: 100nka, Wiolonczele z Miasta i KakofoNIKT. Można było ponadto zapoznawać się z przeróżnymi organizacjami pozarządowymi w, jak co roku wydzielonej, specjalnej Strefie NGO oraz obejrzeć film w Kinie Letnim Cinema City.

Open'er Sceną Główną i Namiotową się toczy.

//Kobieco w namiocie...
Piątkowa scena Tent Stage zaproponowała, jak już wspomniano, muzykę nader sfeminizowaną. Po Pati Yang zagrała Gaba Kulka, która zaprezentowała repertuar łączący elementy jazzu, rocka i popu (sama określa tę mieszankę „progresywnym popem”). Po niej przyszła pora na wspomnianą już wcześniej, pochodzącą z Walii Aimée Ann Duffy, która zaprezentowała swój subtelny i łagodny, popowy repertuar.

Po przerwie przyszedł czas na zupełną odmianę – na scenę wkroczył duet Crytal Castles, który swymi mocnymi i wręcz mrocznymi elektronicznymi brzmieniami zahipnotyzował tłumy festiwalowiczów – w tym te, które pojawiły się nieco później, w drugiej połowie koncertu kanadyjskiej formacji – ze względu na trwający równolegle koncert Moby'ego.

//... a na Main Stage – pierwsze apogeum
Właśnie. Równolegle z koncertami na Tent Stage trwały występy na scenie głównej, a występował nie byle kto. Publiczność rozgrzała Maria Peszek, która była swoistym supportem dla jednej z głównych gwiazd wieczoru – amerykańskiego zespołu The Gossip ze wspomnianą charyzmatyczną Beth Ditto na czele. Open'erowa publika dała upust energii i szalała z każdą minutą coraz bardziej, szczególnie w czasie jednego z największych przebojów grupy – ""„Standing in the Way of Control”"". Utwór ten jest uznawany za jeden z największych i najbardziej rozpoznawalnych przebojów światowej sceny alternatywnej w ciągu ostatnich lat.

Od występu The Gossip temperatura wśród festiwalowiczów nieustannie rosła. Występ brytyjskiej grupy The Kooks spotkał się z ogromnym zainteresowaniem – podobnie jak większość występów na Main Stage. Pochodzący z Brighton w Anglii zespół to jedna z najpopularniejszych grup młodego pokolenia grających indie-rocka.

Po występie Anglików na scenie pojawił się Mikołaj Ziółkowski, szef agencji Alter Art. Zwrócił się do festiwalowiczów, dziękując za tak liczne przybycie i nazywając ich najlepszą publicznością festiwalową w Europie. Podziękował ponadto sponsorom i patronom festiwalu, jak również zapowiedział utwór, który puszczono w czasie krótkiej przerwy na Main Stage – ""„Mury”"" Jacka Kaczmarskiego – w podzięce za dwadzieścia lat wolności: ""– Dzięki temu możemy teraz się bawić w tym miejscu"" – zaznaczył Ziółkowski.

Po przerwie przyszedł czas na jednego z najbardziej wyczekiwanych przez większość festiwalowiczów wykonawcę. Moby, bo o nim mowa, pojawił się na scenie wraz z zespołem krótko po północy. Publiczność rozgrzały do czerwoności najbardziej znane przeboje nowojorczyka – nie zabrakło utworów takich jak: ""„Go”"", ""„Natural Blues”"", ""„In This World”"", ""„Raining Again”"", ""„We Are All Made of Stars”"", czy ""„Lift Me Up”"". Moby zaprezentował również część materiału z najnowszej, właśnie wydanej płyty – ""„Wait for Me”"".

Energiczny występ Moby'ego, wspieranego przez cały zespół z charyzmatyczną wokalistką na czele, został zakończony znakomitym bisem – publiczność wprost oszalała słysząc rave'owe brzmienia, z których Moby słynął na początku lat 90. XX w. Tak oto zakończył się dzień drugi na Scenie Głównej Open'era.

Połowa ósmej edycji za nami. Pozostała część weekendu zapowiada się niemniej „smakowicie”... Organizatorzy zadbali, by do samego końca zagwarantować występy artystów na światowym poziomie.

Line-up."
train,"2007-06-10: Marcin Sapa wygrał 7. etap Bałtyk-Karkonosze Tour 2007

Marcin Sapa z grupy DHL-Author wygrał siódmy etap wyścigu DHL Bałtyk - Karkonosze Tour. Liderem pozostał jego kolega z ekipy Słowak Roman Bronis.

Zwycięstwo Sapy w Bolkowie to kolejny sobotni sukces drużyny DHL prowadzonej przez Zbigniewa Szczepkowskiego. Rano Radosław Romanik wygrał jazdę indywidualną na czas na przełęcz Okraj, a Roman Bronis zdobył żółtą koszulkę lidera klasyfikacji generalnej wyścigu.

Na rundach w Bolkowie wbrew zapowiedziom nie oglądaliśmy na mecie mocno porozrywanego przez premię górską w Pastewniku peletonu. Duży wpływ na to miała zapewne pogoda, która była zupełnie inna od tej przy której kolarze wspinali się na Przełęcz Okraj. Bolków przywitał kolarzy padającym deszczem i silnym wiatrem. Wydarzyło się kilka kraks, a najpoważniej poszkodowany został Wojciech Ziółkowski (Weltour), który został odwieziony do szpitala.

Marcin Sapa zameldował się na kresce o jedynie 3 sekundy przed ponad 40-osobową grupą, z której najszybszy był Robert Radosz z ekipy Action-Uniqa, a trzecie miejsce na etapie zajął Czech Jan Faltynek jeżdżący w barwach NCH Team Cube.

W klasyfikacji generalnej ułożonej przez poranną czasówkę nie zaszły większe zmiany. Liderem pozostaje Bronis przed Rosjaninem Alexeyem Kunshinem i najlepszym z Polaków - Mateuszem Mrozem z CCC Polsat Polkowice."
train,"2007-09-06: Samochody dla CBŚ od fundacji PZU

Na specjalna prośbę Jaromira Netzela, Fundacja PZU przekazała dziewięć luksusowych aut naczelnikom Centralnego Biura Śledczego - donosi „Rzeczpospolita”. Jednym z nich miał jeździć szef Biura Jarosław Marzec.

W maju podpisano umowę na przekazanie aut oraz komputerów o wartości 1,3 mln zł, ale fundacja musiała rozpisać przetarg na zakup samochodów, więc oficjalne przekazanie nastąpiło dopiero 23 sierpnia. „Chcieliśmy w ten sposób wspomóc ochronę porządku i bezpieczeństwa publicznego oraz przeciwdziałanie patologiom społecznym” - tłumaczył „Rzeczpospolitej” Tomasz Brzeziński, rzecznik grupy PZU. „Fundacja PZU przekazała komendantowi głównemu policji przedmioty ułatwiające walkę z przestępczością” - dodał. Samochody które trafiły do CBŚ to luksusowe Skody o wartości prawie 80 tys. zł każda.

Senator Maciej Płażyński, przewodniczący Rady Fundacji PZU twierdzi, że o pieniądze wnioskował Konrad Kornatowski, szef KGP, a wniosek - ze względu na wysokość sumy - poparł Jaromir Netzel, prezes PZU. 

„Rzeczywiście ta darowizna to rzecz wyjątkowa. Fundacja zajmuje się działalnością charytatywną: wspieraniem wsi, domów dziecka, mieszkańców poszkodowanych przez trąbę powietrzną. Aby było możliwe obdarowanie policji, fundacja w lutym zmieniła statut” - przyznał Płażyński.

Fundacja PZU powstała w lipcu 2004 roku. ""Jedynym jej fundatorem jest Powszechny Zakład Ubezpieczeń, a konkretnie spółki grupy PZU"" - zapewnił Tomasz Brzeziński, rzecznik PZU."
train,"Centrum Nauki ""Kopernik"" w Warszawie uruchomiło kino plenerowe – drugi pokaz

Zgodnie z zapowiedzą Centrum Nauki ""Kopernik"" w Warszawie uruchomiło kino plenerowe. Drugi pokaz odbył się pod gołym niebem między Planetarium a Centrum. Około 20:30 29 lipca 2011 roku większość przygotowanych leżaków była już zajęta. Dla chętnych były dostępne jeszcze betonowe ławy. Tyłem do Wisły stał biały ekran przygotowany do pokazu a na drewnianej scenie dwa krzesła ze stolikiem. O 20:55 widzów przywitała Olga Woźniak. Poinfomowała nowo przybyłych gości (wychodzących z planetarium o dostępności czerwonych puf które szybko zostały wykorzystane. Widzowie mieli też do dyspozycji niebieskie koce z logo Centrum. Następnie rozpoczęła się rozmowa z dr Anetą Brzezicką ze Szkoły Wyższej Psychologii Społecznej (zobacz w serwisie Nauka Polska). Gość opowiadał o mechanizmach pamięci. Po rozmowie zostały zadane pytania z publiczności. Około 21:45 rozpoczął się pokaz filmu Zakochany bez pamięci. Część gości opuściła teren. Po chwili okazało się, że nie zostały uruchomione napisy. Obsługa techniczna naprawiła ten błąd i dalszy pokaz odbył się bez przeszkód do późnych godzin wieczornych."
train,"2006-01-17: Lewica zjednoczona w wyborach parlamentarnych?

Liderzy Sojuszu Lewicy Demokratycznej i Socjaldemokracji Polskiej będą rozmawiać w czwartek na temat utworzenia wspólnej listy lewicy w ewentualnych wcześniejszych wyborach parlamentarnych. Zjednoczona lewica może liczyć na wsparcie byłego prezydenta, Aleksandra Kwaśniewskiego.
Szef SdPl, Marek Borowski, na konferencji prasowej podkreślił, że gdyby doszło do przedterminowych wyborów do Sejmu i Senatu, to szybko musiałaby powstać koalicja partii centrolewicowych.

Pytany, czy widziałby w tym bloku SLD, SdPl, Partię Demokratyczną i Zielonych, odpowiedział, że takie jest marzenie i oczekiwanie. Dodał, że odbyły się już spotkania kierownictw SdPl i PD oraz Zielonych.

Lider SdPl dodał, że patronem porozumienia partii centrolewicowych mógłby być Aleksander Kwaśniewski. Jak zaznaczył, nie chodzi o to, by Kwaśniewski stanął na czele koalicji i pogodził skłóconą lewicę. ""Dzisiaj wobec perspektywy szybkich wyborów jesteśmy w stanie porozumieć się sami"" - ocenił Borowski.

Z Kwaśniewskim, który przebywa w Szwajcarii, skontaktował się już w tej sprawie przewodniczący SLD Wojciech Olejniczak. Lider Sojuszu powiedział, że uzyskał zapewnienie, iż były prezydent będzie wspierał wspólną listę lewicy w ewentualnych wcześniejszych wyborach do parlamentu, aby osiągnęła jak najlepszy wynik.

Olejniczak zapowiedział, że oprócz rozmów z liderami SdPl chce też rozmawiać z Unią Pracy, związkami zawodowymi, stowarzyszeniami i organizacjami pozarządowymi. Pytany, jak prawdopodobna jest taka wspólna lista lewicy, odparł: ""Jest pewna, a szczegóły trzeba dopracować"".

Przed powtórką wyborów do Senatu w okręgu częstochowskim (odbędą się w najbliższą niedzielę) śląska lewica już dogadała się w sprawie wystawienia wspólnych kandydatów. Zdaniem szefa klubu SLD Jerzego Szmajdzińskiego, to zjednoczenie jest dużym sukcesem politycznym."
train,"2009-08-12: Zdjęcia Dody i Joanny Liszowskiej najczęściej pojawiają się na okładkach pism kobiecych

Firma Press-Service opublikowała wyniki półrocznej analizy okładek pięćdziesięciu pism dedykowanych kobietom. Wszystkie tytuły prasy dla pań starają się przyciągnąć uwagę jak największej liczby czytelniczek. Wykorzystują w tym celu znane mechanizmy.

Niezależnie od segmentu, prasa kobieca wykorzystuje na okładkach zdjęcia kobiet oraz opisuje tematy, które - w założeniu - mogą być interesujące dla czytelniczek. Na okładkach pojawiają się zatem najczęściej te same znane twarze rodzimych gwiazd. W omawianych miesiącach na pierwszych stronach najczęściej gościła Dorota Rabczewska z liczbą 15 okładek, tuż przed Joanną Liszowską (13 okładek) oraz Edytą Górniak i Katarzyną Cichopek, które zajęły trzecią pozycję (po 11 okładek).

Zagadnieniami najchętniej sygnalizowanymi na okładkach jako tematy numeru są historie z życia prywatnego polskich gwiazd. Zdecydowanie najczęściej dyskutowano kwestie związane z nowymi znajomościami, miłościami, planami ślubnymi, ślubami i rozwodami oraz narodzinami dziecka. Doda wzbudzała zainteresowanie dziennikarzy głównie za sprawą swojego burzliwego związku z Radosławem Majdanem, następnie zaś z powodu nowego partnera, Nergala. W przypadku Joanny Liszowskiej, czasopisma dla pań interesowały się głównie jej wyglądem fizycznym oraz związkiem z jasnowłosym Szwedem. Edyta Górniak również zawdzięcza popularność nie tyle swej pracy, co problemom w związku z Dariuszem Krupą. Podobnie popularność Katarzyny Cichopek spowodowana była głównie ciążą aktorki.

Jak wyjaśnia dr Dorota Piontek (medioznawca), czytelniczka prasy kobiecej skupia się na kwestiach stereotypowo będących domeną sfery prywatnej: rodzina, poukładany dom, szczęśliwe życie osobiste, zaspokajanie potrzeb partnera, także w sferze seksualnej. Wzorzec ten jest uniwersalny, niezależny od rodzaju prasy.

Z analizy Press-Service wynika, że jedynie w czasopismach poradnikowych więcej jest historii przeciętnych ludzi. Sporo w nich również porad prawnych, finansowych oraz związanych ze zdrowiem całej rodziny.

Badaniu poddano również takie czynniki, jak kolor i długość włosów modelek, subiektywne postrzeganie danej osoby na okładce oraz sposób jej prezentacji. W poszczególnych miesiącach najbardziej lansowanym kolorem włosów osób prezentowanych na pierwszych stronach pism był blond. Jasne włosy stanowiły 46% wszystkich prezentowanych na okładkach fryzur w omawianym półroczu. Wydawcy najchętniej przedstawiali kobiety z długimi włosami - 60%, a jeśli zaliczymy tu również włosy długie i spięte, to otrzymamy wynik blisko 75%."
train,"NASA znalazło dwie nowe planety

Narodowa Agencja Aeronautyki i Przestrzeni Kosmicznej (NASA) poinformowały media o poznaniu dwóch nowych planet. Odkrył je zespół Francois Fressina z Harvard-Smithsonian Center for Astrophysics.

Obie planety znaleziono przy pomocy teleskopu Kepler, który spełnił właśnie swoje zadanie. Są to pierwsze znane planety z poza układu słonecznego, w skład którego wchodzą planety podobne do Ziemi orbitujących gwiazdę podobną do Słońca. Ponadto, mają podobną średnicę - średnica Ziemi wynosi około 12 742 km, natomiast Kepler-20e - 11 100 km, a Kepler-20f - 13 200 km.

Planety są oddalone o około 950 lat świetlnych, czyli 8 987 000 mld km i znajdują się w Gwiazdozbiorze Lutni Kepler-20e i Kepler-20f znajdują się poza ekosferą, więc panująca tam temperatura szacowana jest pomiędzy 427 do 760 °C."
train,"2006-12-02: Gronkiewicz-Waltz została zaprzysiężona na prezydenta Warszawy

W sobotę przed 12:00 Hanna Gronkiewicz-Waltz złożyła ślubowanie przed Radą Warszawy i odebrała symbol władzy prezydenta Warszawy łańcuch prezydencki z rąk przewodniczącego. Podczas swojego expose w trakcie uroczystej sesji Rady Miasta nowa pani prezydent powiedziała: """"Dobro Warszawy nie ma barw politycznych. Mosty, metro, drogi będą tak samo służyć ludziom o poglądach prawicowych, lewicowych, centrowych i tym, których polityka w ogóle nie interesuje. Moje hasło ""Razem dla Warszawy"" będzie obowiązywać także teraz, kiedy kampania wyborcza się skończyła"""" - mówiła pierwsza w historii kobieta-prezydent Warszawy, zapewniając, że swoją pracą nie zawiedzie mieszkańców Warszawy."
train,"2009-07-07: Osny pod Paryżem: odbył się kolejny polonijny Zjazd Katolicki

W niedzielę 5 lipca w Osny pod Paryżem odbył się kolejny coroczny Zjazd Katolicki Polonii francuskiej zorganizowany przez pallotynów.

W słoneczny lipcowy poranek zaczęły zjeżdżać do parku Busagny w Osny setki rodzin Polaków mieszkających we Francji oraz osób polskiego pochodzenia. Przybyli też ludzie ciągle czujący więź z Polską, ale nie posługujący się już czynnie językiem polskim.
Miejscem Zjazdu Katolickiego jest od lat teren Institution Saint Stanislas - szkół prowadzonych przez polskich pallotynów.

Zjazd rozpoczął się o godz. 10.30 uroczystą mszą św. pod przewodnictwem specjalnie zaproszonego ordynariusza z Ełku bpa Jerzego Mazura, który wygłosił też kazanie oraz udzielił bierzmowania młodej podopiecznej miejscowego duszpasterstwa polonijnego. We mszy uczestniczyli też m.in. bp pomocniczy z Kielc Kazimierz Gurda, rektor Polskiej Misji Katolickiej we Francji ks. Stanisław Jeż oraz przełożony pallotynów we Francji ks. Leszek Woroniecki. Z zaproszonych gości świeckich przybyli przedstawiciele polskiego konsulatu w Paryżu, organizacji polonijnych oraz władz miasta Osny. Zaś oprawę muzyczną liturgii zapewnił polonijny Chór ""Piast"" z Paryża.

Zaraz po mszy jej uczestnicy udali się pod tablicę upamiętniającą pobyt kard. Karola Wojtyły na Zjeździe Katolickim w 1977 roku. Tam odsłuchano fragmentu archiwalnego nagrania fragmentu przemówienia przyszłego papieża Jana Pawła II, jakie wygłosił on w tym miejscu.
Następnie był czas na degustację smacznej polskiej kuchni i zapoznawanie się z ofertą stanowisk handlowych z polskimi towarami i usługami.

O 15.00 odbyła się modlitwa za Polonię przy grocie poświęconej Matce Bożej z Lourdes, a tuż po tym rozpoczął się koncert zespołu AIDG z pallotyńskiego Wyższego Seminarium Duchownego w Ołtarzewie pod Warszawą. Formacja grająca melodyjnego hardrocka z przekazem chrześcijańskim bawiła publiczność przez 1,5 godziny.

Potem jeszcze długo francuscy Polonusi z kilku generacji korzystali z uroków wielohektarowego parku Busagny i pięknej pogody piknikując w gronie rodziny i przyjaciół.

Organizatorzy potwierdzili, iż następny podparyski Zjazd Katolicki odbędzie się już za rok...

Coroczne Zjazdy Katolickie odbywają się w Osny od 1946 roku. Organizują je w pierwszą niedzielę lipca pallotyni pracujący wśród Polonii francuskiej. W 1977 w zjeździe uczestniczył kard. Karol Wojtyła."
train,"2006-08-30: Kolarstwo: Spór o to, która z polskich drużyn jest najlepsza

Od pewnego czasu kibice zastanawiają się, która polska ekipa jest najsilniejsza – Intel-Action czy Knauf Team? A może pozostający w cieniu DHL-Author? Emocje dodatkowo podsycają powołania do kadry na mistrzostwa świata.

""""Ciągle słyszę, że najlepszy w Polsce jest Intel-Action. W porządku, niech przyjadą na jakiś wyścig i to pokażą"""" – powiedział podczas wyścigu Mazovia Tour szef grupy Knauf Team Andrzej Domin, rzucając rękawicę. Pierwszą poważną konfrontacją miał być Małopolski Wyścig Górski.

Jednak nie ma go w kalendarzu Międzynarodowej Federacji Kolarskiej i przedstawiciele obydwu ekip twierdzili, że nie traktują go prestiżowo. Ostatecznie wygrał Marek Rutkiewicz z Intel-Action, ale już po pierwszym etapie wycofali się najlepsi kolarze Knaufa. Okazją do kolejnej konfrontacji były dwa klasyki – Puchar Uzdrowisk Karpackich i memoriał Henryka Łasaka. W obu górą byli... Czesi i ich ekipy. W tym pierwszym wyścigu jednak na trzecim miejscu przyjechał Mariusz Witecki z Intela. W memoriale, nieco bardziej prestiżowym, bo otrzymał od UCI pierwszą kategorię, na drugim stopniu podium stanął Marcin Sapa z Knaufa. Podczas ""„Cudu nad Wisłą”"" obie ekipy pogodził Marcin Gębka z DHL, ale za nim Krzysztof Jeżowski (Knauf) pokonał na ostatnich metrach Dariusza Rudnickiego (Intel). Potem już górą był Knauf. Marcin Sapa zapewnił sobie triumf w Pro Lidze na dwa wyścigi przed końcem. Jego kolega z zespołu Tomasz Lisowicz po zwycięstwie w wyścigu Szlakiem Wojsk Majora Hubala awansował na czwarte miejsce klasyfikacji generalnej Pro Ligi. Pierwsze trzy też zajmują jego koledzy z zespołu.

W klasyfikacji kontynentalnej UCI, najlepszym z Polaków jest Marcin Sapa (Knauf Team), który zajmuje 16. pozycję. Na 19. pozycji znajduje się kolega klubowy Sapy Tomasz Kiendyś, tuż za Kiendysiem znalazł się polski zawodnik włoskiej grupy Miche Sylwester Szmyd. Kolejny Polak to na 41. pozycji Krzysztof Jeżowski z Knauf Teamu, kolejni to 63. Robert Radosz (DHL), 89. Wojciech Pawlak (Knauf), 97. Marek Wesoły (CCC. Najlepszy zawodnik Intel-Action znajduje się dopiero na 104. pozycji rankingu kontynentalnego UCI i jest to Mariusz Witecki.

Grupę Intel-Action zobaczymy już niedługo w wyścigu Tour de Pologne, jest to jedyna polska grupa, która otrzymała prawo startu w tym wyścigu. Grupa Knauf Team nie mogła otrzymać ""dzikiej karty"" ponieważ jeździ w kategorii UCI Continental Teams, a w wyścigach należących do cylku ProTour mogą brać udział wyłącznie grupy ProTeams oraz posiadacze dzikich kart z grupy UCI Professional Continental Teams."
train,"2008-04-29: CK Agora: ""Kamieniczki z duszą"" - nowy konkurs plastyczny

""Kamieniczki z duszą"" to nazwa konkursu plastycznego kierowanego do uczniów szkół podstawowych, gimnazjalnych i licealnych.

Tematem konkursu są wrocławskie kamienice. Większość z nich powstała w stylu renesansowym i zdobią miasto do dziś.

Technika oraz materiały każdy może wybrać sam. Konkurs organizowany jest przez wrocławskie Centrum Kultury Agora, natomiast terminem przesyłania prac jest 19 czerwca. Więcej informacji znaleźć można na stronach organizatora."
train,"ZPAV żąda usuwania z chomikuj.pl muzyki Kelthuza mimo braku sprzeciwu autora dla jej kopiowania

Związek Producentów Audio-Video zażądał usunięcia z chomikuj.pl plików z utworami muzyka Kelthuza, mimo że sam autor nie sprzeciwiał się ich rozpowszechnianiu. Sprawę ujawnił Dziennik Internautów w październiku 2014.

Kelthuz to znany w środowisku wolnościowców muzyk, bloger, zwolennik szkoły austriackiej i wolności w rozumieniu libertarianizmu. ZPAV powołując się na zasadę domniemania prawnego zagroził serwisowi poniesieniem odpowiedzialności za uczestnictwo w ewentualnym naruszeniu praw autorskich. Zgodnie z ustaleniami Dziennika chodzi o art. 105. ustawy o prawie autorskim i prawach pokrewnych. Chomikuj.pl skasował wskazane przez związek pliki.

Związek Producentów Audio-Video zapytany przez Dzienniki Internautów tak tłumaczy swoje roszczenia:
Na profilu Kelthuza w serwisie Facebook pojawił się wpis, w którym artysta ostro wyraża oburzenie działaniami ZPAV i podkreśla, że można swobodnie wykorzystywać jego utwory.

Dezaprobatę dla działań ZPAV wyrazili: Jarosław Lipszyc, Polska Partia Piratów oraz Stowarzyszenie Libertariańskie."
train,"Tour de Wongiel: reportaż z wycieczki kolejowej po terenach przemysłowych Górnego Śląska

25 czerwca na nieczynnych dla ruchu osobowego odcinkach kolejowych Górnośląskiego Okręgu Przemysłowego odbyła się wycieczka pod nazwą ""Tour de Wongiel"" zorganizowana w ramach projektu ""Indunature"". Jeden skład kolejowy wiózł ponad 100 osób zainteresowanych terenami przemysłowymi między Bytomiem, Knurowem, Katowicami i Mysłowicami.
Organizatorem wycieczki kolejowej było Centrum Sztuki Współczesnej Kronika z Bytomia oraz Biuro Europejskiej Stolicy Kultury Katowice 2016, w której pojawił się projekt """"Indunature"""", a w jego ramach przedsięwzięcie, jakie w latach 2009-2010 nosiło nazwę """"Alternatif turistik czyli uśmiech z destrukcją w tle"""". W tym roku pod nazwą """"Alternatif turistik 2011"""" zorganizowano od maja do lipca cykl wycieczek, a ""Tour de Wongiel"" prowadzony przez pomysłodawcę Krzysztofa Dudę oraz Radka Ćwieląg był pierwszą imprezą kolejową w ramach projektu.

Na pytanie o inspiracje do zorganizowania wycieczki kolejowej na terenach przemysłowych Krzysztof Duda odpowiedział - ""Czarny Śląsk to jest coś, z czego możemy być dumni."" Nazwa wycieczki została wymyślona przez niego późną nocą w dniu poprzednim. Na przygotowanych plakatach jej nazwa brzmi ""Szlakiem Kolejowym"", jedynie trasa z opisem wydrukowana na kilkudziesięciu egzemplarzach A4 zawierała nazwę ""Tour de Wongiel"". Na pytanie o współprace z koleją Radek Ćwieląg powiedział, że układała się ona ""zaskakująco łatwo. Z Przewozami Regionalnymi nie było żadnych problemów. PLK były mniej entuzjastyczne, zakładając, że część odpowiedzialności za pasażerów jest też po jej stronie."" Na stacjach Bytom Karb i Bytom Bobrek wycieczka nie ""trafiła"" w stację, przejeżdżając obok niej, przez co oczekujący tam na uczestnictwo musieli przechodzić po kilkaset metrów, aby wejść do pociągu.

Autorem projektu """"Indunature"""" jest Marcin Doś, autor ponaddwustustronicowej książki o tym samym tytule, wydanej wcześniej i nagrodzonej przez Śląski Zamek Sztuki i Przedsiębiorczości w Cieszynie.

Wśród pasażerów znajdowały się zarówno osoby starsze, jak i dzieci, jednak większość stanowiły osoby młode. Znaczna część uczestników wycieczki zaopatrzona była w aparaty fotograficzne, a na kolejnych stacjach i przystankach poza stacjami fotografowano obiekty śląskiego przemysłu. Poprzednie wycieczki odbywały się zarówno tramwajem, jak i na rowerach.

Przebieg wycieczki."
train,"2010-02-13: Vancouver: gruziński saneczkarz zginął na treningu

Na kilka godzin przed rozpoczęciem zimowych igrzysk olimpijskich w Vancouver doszło do tragedii. Saneczkarz Nodar Kumaritaszwili zmarł w wyniku obrażeń odniesionych w wypadku na torze saneczkowym podczas treningu przed olimpijskim turniejem na torze Whistler.
Przy prędkości prawie 140 km/h 21-letni Gruzin wypadł z toru i uderzył w barierki podtrzymujące konstrukcję dachu. Obecni na torze lekarze natychmiast podjęli akcję reanimacyjną, po kilku minutach sportowca śmigłowcem przetransportowano do szpitala, jednak pomimo usilnych starań medyków zawodnik zmarł.

- Nasze myśli są z rodziną, przyjaciółmi i kolegami Nodara. Cała olimpijska rodzina jest w szoku. Ta tragedia rzuca cień na igrzyska w Vancouver - powiedział szef MKOl Jacques Rogge, który jednocześnie zapowiedział śledztwo dotyczące okoliczności wypadku.

Gruzińska ekipa rozważa możliwość wycofania się z zimowych igrzysk olimpijskich."
train,"Zmarło dziecko kobiety, której prof. Bogdan Chazan odmówił zabiegu aborcji

W środę o godz. 20.35 zmarło dziecko kobiety, której profesor Bogdan Chazan odmówił zabiegu aborcji.

— Informuję w imieniu mojej klientki, że dziecko, któremu „uratował życie” prof. Chazan, zmarło o godz. 20.35 – powiadomił mecenas Marcin Dubieniecki. – Dziecko było w bardzo ciężkim stanie. Sprawdziły się wszystkie rokowania, że w ogóle nie powinno było się urodzić – dodał."
train,"2008-09-09: Bohatkiewicz: ""Polska według Rosjan to światowa prostytutka""

Zatrzymani wczoraj przez Rosjan na terytorium Osetii Południowej dziennikarze Telewizji Polskiej są już na wolności. – ""Jesteśmy bezpieczni i wreszcie możemy odetchnąć"" – powiedział Dariusz Bohatkiewicz, reporter „Wiadomości” TVP1.

Jak relacjonują, jechali do Gori, by zrobić materiał, czy dotarła tam pomoc humanitarna. Zatrzymał ich patrol milicji osetyjskiej i żołnierzy rosyjskich na terytorium Osetii Południowej, niedaleko od miasteczka Karaleti. – ""Nie zostaliśmy przepuszczeni przez patrol, więc pojechaliśmy boczną drogą. Na miejscu nagrywaliśmy zarówno jedną, jak i drugą stronę. Zatrzymano nas, gdy wracaliśmy"" – powiedział Dariusz Bohatkiewicz.

Ekipa telewizyjna przyznaje, że Rosjan nie interesowało to, iż są dziennikarzami. Od razu uznali ich za szpiegów. Skonfiskowano im sprzęt, telefony, wielokrotnie przeglądano ich zawartość oraz nagrane materiały. Później przez 2-3 godziny byli przesłuchiwani, a następnie przewiezieni do Cchinwali.

Bohatkiewicz relacjonuje jak Rosjanie zareagowali na Polaków: – ""Polskę nazwali światową prostytutką, zarzucali, że nie jesteśmy wdzięczni Rosjanom za wyzwolenie, że służymy każdemu za kilka dolarów"" – mówił.

Na żądanie strony rosyjskiej i południowoosetyjskiej zwolnienie dziennikarzy nastąpiło dziś rano w obecności obserwatorów OBWE."
train,"2006-11-06: PiS dogania PO w sondażach

Już w przyszłą niedzielę odbędą się wybory samorządowe. W sondażu przeprowadzonym przez TNS OBOP dla ""Dziennika"" prowadzi Platforma Obywatelska z poparciem 25%, tuż za nią znalazło się Prawo i Sprawiedliwość z poparciem 23%. Na 6% mogłyby liczyć PSL, Samoobrona oraz blok Lewica i Demokraci. Liga Polskich Rodzin może liczyć na 3%. Aż 23% osób uprawnionych do głosowania stwierdziło, że nie wiedzą, na kogo oddadzą głos. 50% ankietowanych chce iść na wybory, 13% ankietowanych nie wybiera się na nie, zaś 37% to niezdecydowani.

Warszawa.

W tym samym sondażu zapytano, kto powinien być prezydentem Warszawy. Najwięcej głosów - 31% - zdobyłby Kazimierz Marcinkiewicz (Prawo i Sprawiedliwość), do drugiej tury przeszłaby także Hanna Gronkiewicz-Waltz (Platforma Obywatelska), z poparciem 28%. Trzeci wynik - 16% osiągnąłby Marek Borowski (Lewica i Demokraci). Janusz Korwin-Mikke mógłby liczyć na 3% poparcia, zaś kandydat Ligi Polskich Rodzin Wojciech Wierzejski ma zerowe poparcie.

Wrocław.

We Wrocławiu sytuacja wyboru prezydenta miasta wygląda inaczej niż w Warszawie, zdecydowanym liderem sondaży jest dotychczasowy prezydent Rafał Dutkiewicz. Pozostali kandydaci mają minimalne poparcie: Tomasz Czajkowski - 3%, Rafał Kubacki - 2% oraz Janusz Dobrosz - 1%. 15% ankietowanych nie wie na kogo będzie głosować. W wyborach do rady miasta na największe poparcie może liczyć Platforma Obywatelska, która wg Gazety może zdobyć 21 mandatów, drugie miejsce z 9-cioma mandatami zajmuje Komitet Wyborczy Rafała Dutkiewicza. Do rady miejskiej Wrocławia weszłoby jeszcze Prawo i Sprawiedliwość z 7 mandatami."
train,"2005-07-10: Borowski nie zrezygnuje z kandydowania - SDPL przedstawia swe listy wyborcze

W samo południe w warszawskiej hali gier AWF rozpoczęła się konwencja wyborcza Socjaldemokracji Polskiej, Unii Pracy i Zielonych 2004. Zgromadzonych rozgrzał raper Mezo, sporo było ludzi młodych. Głównym tematem wystąpień była agresja z prawej strony sceny politycznej. Pierwszy wypowiedział się kandydat na prezydenta, Marek Borowski, który wywołał aplauz zgromadzonych, gdy zapowiedział, że nie zrezygnuje z kandydowania. Spytany, czy zrezygnuje po wyborach parlamentarnych, jeśli Włodzimierz Cimoszewicz będzie miał problemy z wejściem do II tury, o czym mówił niedawno rzecznik partii, Arkadiusz Kasznia, Borowski odpowiedział: ""Moim przeciwnikiem są kandydaci prawicy, a nie Włodzimierz Ciomoszewicz"". Przedstawił też priorytety programu ugrupowania, czyli lepszą edukację, walkę z bezrobociem i nędzą oraz naprawę państwa. Skrytykował Platformę Obywatelską za jej plany podatku liniowego,służącego wg niego bogatym, oraz ich niezasłużoną jego zdaniem krytykę państwa socjalnego w sytuacji, gdy ""milion rodzin cierpi nie tylko niedożywienie, ale wręcz głód"", powitał też ideowe przedstawicielki Zielonych - Kazimierę Szczukę, Krystynę Koftę i Kingę Dunin. Sam Borowski otwiera listę SDPL do Sejmu w Warszawie.

Wśród występujących był też Andrzej Spychalski, szef UP i kandydat z 1 miejsca w Kaliszu, który mówił o tym, że zgadza się na żerowanie prawicy na biedzie i nędzy w celu odstawienia demokracji w kąt oraz siania nienawiścią w kraju, jak i zagranicą. Z kolei reprezentant Zielonych, kandydujący z ostatniego miejsca w Warszawie Krystian Legierski zasygnalizował, że choć jest dumny z Polski, to jednak nie podoba mu się rosnąca nienawiść prawej sceny politycznej, stwierdził też, że jego ugrupowanie przyłączyło się do SDPL, gdyż ci ludzie, którzy odeszli z Sojuszu Lewicy Demokratycznej pokazali chęć odrzucenia postkomunistycznych korzeni i budowy prawdziwej socjaldemokracji.

Liderzy Sojuszu Lewicy Demokratycznej podchodzą do deklaracji Borowskiego chłodno - Józef Oleksy powiedział, że po wyborach parlamentarnych obaj kandydaci powinni porozmawiać, sporządzić bilans i kandydat o mniejszym poparciu powinien ustąpić - sam Borowski nie wyklucza takiej możliwości. SDPL-UP-Zieloni 2004 sporo stracili na poparciu po starcie Cimoszewicza i obecnie mogą liczyć na 3-4% poparcia, ale uważają, że po tym tąpnięciu poparcie zaczną odbudowywać.

Podczas konwencji zaprezentowano też pierwsze miejsca list SDPL w poszczególnych okręgach - poza wyżej już wspomnianymi najważniejsze z nich to m.in. Magdalena Mosiewicz, kandydująca w tzw. ""wianuszku warszawskim"" (Warszawa II) i Dariusz Szwed w Olsztynie - są to dwaj współprzewodniczący Zielonych 2004. Kandydatem Unii Pracy jest m.in. Marek Pol w Koninie, z kolei SDPL, obok zawodowych polityków, jak Jolanta Banach w Gdańsku, Izabella Sierakowska w Lublinie, Andrzej Celiński w Katowicach, Tomasz Nałęcz w Płocku czy Arkadiusz Kasznia w Opolu (jego kandydatura doprowadziła do odejścia części opolskich działaczy partii), także walcząca z siecią ""Biedronka"" Bożena Łopacka (Elbląg) i prokurator Małgorzata Wilkosz-Śliwa (Kraków). W długotrwałym sporze o pierwsze miejsce w Poznaniu górą Sylwia Pusz - szef orlenowskiej speckomisji, Andrzej Aumiller znajdzie się na pozycji drugiej."
train,"Czarna środa w internecie - protest przeciwko ustawie SOPA

W środę, 18 stycznia 2012, roku skorzystanie z Wikipedii będzie niemożliwe. Podobnie jak z wielu innych serwisów. To protest przeciwko projektowi ustawy SOPA.

Wśród potwierdzonych (w poniedziałkowy wieczór) uczestników strajku są m.in: Google, Yahoo!, Facebook, Twitter, AOL, LinkedIn, eBay, Mozilla Corporation, Brookings Institution, Riot Games, Mojang AB i organizacje praw człowieka: Reporterzy bez Granic, Electronic Frontier Foundation, ACLU i Human Rights Watch

Założyciel Wikipedii Jimmy Wales napisał na Twitterze, aby studenci odrobili prace domowe wcześniej, gdyż w środę Wikipedia będzie zamknięta. Na pewno niedostępna będzie Wikipedia na terenie Stanów Zjednoczonych, na pozostałych wersjach językowych ma pojawić się tylko banner informujący o proteście. Nie jest jednak przesądzone, że także poza USA nie będzie można skorzystać z zasobów tej internetowej encyklopedii.

Projekt ""Stop Online Piracy Act"" (w skrócie: SOPA) ma w założeniu chronić prawa autorskie w internecie. Wielkie firmy internetowe uważają jednak, że przegłosowanie ustawy w obecnym kształcie może doprowadzić do cenzurowania internetu w taki sposób, jak to odbywa się np. w Chinach (czyli łącznie z blokowaniem dostępu do zagranicznych serwisów)."
train,"2005-07-06: Początek szczytu G8 w Gleneagles

W Gleneagles, w Szkocji rozpoczyna się dziś trzydniowy szczyt przywódców siedmiu najbogatszych państw świata (Francja, Japonia, Kanada, Niemcy, Stany Zjednoczone, Wielka Brytania, Włochy) i Rosji - G8.

Obrady mają być poświęcone m.in. zredukowaniu zadłużenia najuboższym krajom Afryki, złagodzeniu barier w handlu światowym oraz sposobom powstrzymania globalnego ocieplenia na wskutek nadmiernej emisji gazów przemysłowych.

Podczas szczytu ma zostać oficjalnie podpisane porozumienie o anulowaniu 40 miliardów zadłużenia 18 najbiedniejszym państwom świata w ciągu nadchodzących 10 lat.

Corocznym szczytom G8 towarzyszą protesty antyglobalistów. Dzisiaj rano doszło do starcia między brytyjską policją a demonstrantami na autostradzie prowadzącej do Gleneagles. Demonstranci niszczyli samochody i usiłowali zablokować autostradę. 

W wyniku dzisiejszych starć anty- i alterglobalistów z policją rannych zostało 8 policjantów, a 32 osoby zostały zatrzymane. Według relacji reporterów AP, w starciach z policją mogło uczestniczyć koło 100 ubranych na czarno ludzi, którzy wczesnym rankiem ""wypłynęli"" z tymczasowego obozu, zamieszkiwanego przez blisko 5 tysięcy demonstrantów.

Bob Geldof, organizator niedawnych koncertów Live 8, nazwał uczestników starć ""idiotami""."
train,"2010-06-18: Ilijan Micanski piłkarzem 1.FC Kaiserslautern

Ilijan Micanski został nowym piłkarzem beniaminka Bundesligi 1.FC Kaiserslautern. Były już piłkarz Zagłębia Lubin związał się z niemieckim klubem kontraktem do końca czerwca 2014 roku.

Wicekról strzelców ubiegłego sezonu polskiej Ekstraklasy piłkarską karierę rozpoczynał w bułgarskiej Makedonskiej Sławie Simitli. Latem 2005 roku podpisał kontrakt z Amicą Wronki, w barwach której zdobył 6 bramek w 17 meczach ligowych. Po zakończeniu sezonu 2005/2006, w wyniku fuzji Amici z Lechem Poznań trafił do klubu ze stolicy Wielkopolski. Na początku sezonu 2006/07 rozegrał w Lechu trzy spotkania ligowe, po których został wypożyczony do Korony Kielce, w której w pięciu meczach nie zdobył bramki i po pół roku powrócił do Lecha, w którym nadal był rezerwowym. Na wiosnę sezonu 2007/2008 Micanski został wypożyczony do Odry Wodzisław Śląski, w której w 13 spotkaniach zdobył 5 bramek. Po powrocie do Lecha, Micanski nie znalazł uznania w oczach trenera Franciszka Smudy i odszedł do zdegradowanego za korupcję do pierwszej ligi Zagłębia Lubin. W jego barwach w sezonie 2008/2009 strzelił w rozgrywkach ligowych 26 goli i został królem strzelców pierwszej ligi. Sezon 2009/2010 zakończył z dorobkiem 14 trafień w polskiej Ekstraklasie, dzięki czemu zdobył tytuł wicekróla strzelców."
train,"2005-10-02: Sondaż PGB: Tusk pierwszy, Kaczyński 4 procent głosów mniej

Gdyby wybory prezydenckie odbyły się w pierwszą niedzielę października najwięcej głosów, 35 procent, otrzymałby Donald Tusk - wynika z najnowszego sondażu Polskiej Grupy Badawczej. Drugi w wyścigu do prezydenckiego fotela jest Lech Kaczyński.

Sondaż przeprowadzono w dniach 29-30 września na 1032 osobach powyżej osiemnastego roku życia przez Polską Grupę Badawczą, w której skład wchodzi Ośrodek Badań Wyborczych i Biuro Badania Opinii i Rynku Estymator.

Poparcie dla kandydata Platformy Obywatelskiej nie zmieniło się w porównaniu z sondażem z trzeciej dekady września. Z kolei na kandydata Prawa i Sprawiedliwości chce głosować 31 procent ankietowanych - o 1 procent więcej niż w poprzednim sondażu.

Kolejne miejsca w rankingu zajmują: Andrzej Lepper - 17% (+7), Marek Borowski - 11% (bez zmian), Maciej Giertych - 2% (-4), Jarosław Kalinowski - 2% (-3), Henryka Bochniarz - 1% (-1) i Janusz Korwin-Mikke - 1%."
train,"2007-09-22: Dziedziczak: „OBWE traktuje nas jak kraj trzeciego świata”

""OBWE nie zachowała się zbyt taktownie, nie możemy pozwalać na to, żeby nas traktować jak kraj trzeciego świata"" - tak rzecznik rządu Jan Dziedziczak tłumaczył sprzeciw Polski, by głosowanie do parlamentu monitorowali zagraniczni wysłannicy.

""Zwykle jest tak, że to kraj, który organizuje wybory, zaprasza obserwatorów, ale OBWE się pospieszyła i wysłała notę dyplomatyczną nie czekając na nasze zaproszenie"" - powiedział Jan Dziedziczak. ""To było niestosowne, w dojrzałych demokracjach tak się nie robi"" - dodał.
Rzecznik rządu zaznaczył, że decyzja w sprawie obecności obserwatorów zależy od ich reakcji na odmowę Polski.

Decyzją rządu była zaskoczona rzeczniczka Biura OBWE w Warszawie Urdur Gunnarsdottir: ""Zaproszenie obserwatorów jest obowiązkiem każdego państwa członkowskiego"".

Minister Spraw Zagranicznych, Anna Fotyga podkreśliła, że Polska nie ma niczego do ukrycia i mamy wybory przeprowadzane ""w demokratyczny sposób""."
train,"2008-09-06: Gruzja i Ukraina w NATO?

W Cernobbio, na północy Włoch, podczas dorocznego wielkiego międzynarodowego sympozjum politycznego z udziałem znakomitych osobistości z wielu krajów, były premier Hiszpanii Jose Maria Aznar jasno zaznaczył, iż jego zdaniem Gruzja i Ukraina powinny należeć do sojuszu.

Jednym z głównych tematów poruszanych w Cernobbio był konflikt gruzińsko–rosyjski.

Właśnie tej tematyce poświęcone było m.in. spotkanie wiceprezydenta Stanów Zjednoczonych Dicka Cheney’a, który rozmawiał z prezydentem Izraela Szimonem Peresem. Ten zaś spotkał się z prezydentem Autonomii Palestyńskiej Mahmudem Abbasem.

Specjalne telewizyjne przesłanie do uczestników spotkania skierował także prezydent Włoch Giorgio Napolitano.

– ""Można wyobrazić sobie zróżnicowaną integrację myśląc o wzmocnionej współpracy między państwami, które mogą maszerować szybszym krokiem"" – powiedział Napolitano w swoim przemówieniu, koncentrując się na polityce Unii Europejskiej w obliczu odrzucenia Traktatu Lizbońskiego przez Irlandię.

Szef państwa włoskiego, zdecydowany zwolennik Traktatu Lizbońskiego, pytał następnie o wizję Unii Europejskiej oraz wyraźnie podkreślał, że ratyfikacja Traktatu jest absolutnie konieczna.

– Czy Unia Europejska może być silna, jeśli sprzeciw nawet jednego kraju budzi obawę przed paraliżem? – pytał."
train,"Do współpracy nad projektem Wiki Lubi Zabytki przystąpiły NID i OSM

W czwartek, 19 maja, doszło do porozumienia pomiędzy Stowarzyszeniem Wikimedia Polska a Narodowym Instytutem Dziedzictwa w sprawie udzielenia patronatu nad konkursem „Wiki Lubi Zabytki” oraz współpracą obu instytucji nad jego organizacją. W tym samym dniu Deklaracja o Współpracy i Partnerstwie w ramach Projektu Wiki Lubi Zabytki została oficjalnie podpisana przez Stowarzyszenie OpenStreetMap Polska.
Miniony tydzień stał pod znakiem sporej aktywności Wikiprojektu:Wiki Lubi Zabytki. Zaledwie w niedzielę zakończyło się spotkanie europejskich koordynatorów projektu Wiki Loves Monuments, podczas którego ogłoszono oficjalnie współpracę m.in. z Radą Europy oraz europejską biblioteką cyfrową Europeana, a już w czwartek w siedzibie Narodowego Instytutu Dziedzictwa doszło do spotkania pomiędzy reprezentantem Stowarzyszenia Wikimedia Polska a Dyrektor NID-u, Pauliną Florjanowicz, wraz z zespołem.

Podczas spotkania doszło do porozumienia w sprawie współpracy społeczności Wikimedia oraz Narodowego Instytutu Dziedzictwa nad organizacją konkursu fotograficznego Wiki Lubi Zabytki oraz udzielenia przez NID honorowego patronatu nad przedsięwzięciem. Wyrażono m.in. chęć przekazania posiadanego przez NID wykazu zabytków nieruchomych wpisanych do rejestrów prowadzonych przez Wojewódzkich Konserwatorów Zabytków, a także do obopólnej promocji projektu, m.in. przy okazji organizowanych przez NID Europejskich Dni Dziedzictwa, które w tym roku odbędą się w dniach 10-11 i 17-18 września; tematem tegorocznych EDD są „kamienie milowe”.

Oficjalne ogłoszenie współpracy i patronatu NID-u nad konkursem powinno zostać ogłoszone w najbliższym czasie; obecnie trwają zaawansowane prace prawno-techniczne nad przygotowaniem tekstu porozumienia, które miałoby określać zobowiązania obu stron w działaniach nad organizacją konkursu.
Narodowy Instytut Dziedzictwa (NID) to narodowa instytucja kultury, która tworzy podstawy dla zrównoważonej ochrony dziedzictwa — gromadzi i upowszechnia wiedzę o zabytkach, wyznacza standardy ich ochrony i konserwacji oraz kształtuje świadomość społeczną celem zachowania dziedzictwa kulturowego Polski dla przyszłych pokoleń.

NID realizuje swoją misję poprzez m.in. gromadzenie i upowszechnianie wiedzy o dziedzictwie, wyznaczanie i upowszechnianie standardów ochrony i konserwacji zabytków oraz kształtowanie świadomości społecznej w zakresie wartości i zachowania dziedzictwa.

Podpisanie Deklaracji o Współpracy i Partnerstwie w ramach Projektu Wiki Lubi Zabytki.

Również w czwartek doszło w Warszawie do podpisania Deklaracja o Współpracy i Partnerstwie w ramach Projektu Wiki Lubi Zabytki przez przedstawiciela nowopowstałego Stowarzyszenia OpenStreetMap Polska, które gromadzi polskojęzycznych użytkowników serwisu OpenStreetMap. Podpisanie Deklaracji przez Stowarzyszenie OpenStreetMap Polska może być uznawane za zakończenie pierwszego etapu przygotowań, w którym starano się podjąć współpracę z jak największą ilością zarówno organizacji pozarządowych, jak i instytucji rządowych i samorządowych.

Deklarację o Współpracy i Partnerstwie podpisały również współpracujące nad organizacją projektu od pewnego czasu Fundacja Projekt: Polska, reprezentująca Centrum Cyfrowe Projekt: Polska, a także Śląskie Centrum Dziedzictwa Kulturowego w Katowicach, którego reprezentanci aktywnie uczestniczą w działalności Wikiprojektu:Wiki Lubi Zabytki, tworząc wykazy zabytków znajdujące się na obszarze województwa śląskiego.

Deklaracja tworzy podstawy instytucjonalne dla współpracy przy organizacji otwartego konkursu fotograficznego, który, będąc częścią ogólnoeuropejskiej inicjatywy Wiki Loves Monuments, ma na celu sfotografowanie wszystkich zabytków nieruchomych znajdujących się na obszarze Polski."
train,"2007-09-10: Leszek Miller będzie startował z list Samoobrony?

Rzecznik prasowy Samoobrony Mateusz Piskorski potwierdził, w Radiu Szczecin, że były premier Leszek Miller może kandydować do parlamentu z list Samoobrony. Partia podjęła taką decyzję po tym, jak w zeszły weekend LiD zdecydował o nieumieszczaniu Millera na swoich listach.

Były premier miałby startować w okręgu łódzkim i niewykluczone, że z czołowych pozycji."
train,"2010-02-05: Mieszkanka Wolina zapłaci 5 tys. zadośćuczynienia za nazwanie sąsiada pedałem

Sąd Apelacyjny w Szczecinie podtrzymał orzeczenie sądu niższej instancji, który uznał mieszkankę Wolina. Annę S. winną naruszenia dóbr osobistych swojego sąsiada Ryszarda Giersza, których dopuściła nazywając go publicznie ""pedałem"". Jednocześnie obniżył wysokość zadośćuczynienia, które kobieta jest zobowiązana zapłacić, z 15 do 5 tys. złotych. Wyrok jest prawomocny, skasować go może tylko Sąd Najwyższy.

Sąd nie podzielił zdania obrońcy Anny S., którzy wskazywali w apelacji na to, że sąd niższej instancji popełnił błąd biorąc pod uwagę zeznania świadków związanych relacjami osobistymi z mężczyzną. Sąd Apelacyjny ustalił, że brane były pod uwagę również zeznania takich świadków, którzy pozostawali w obojętnym stosunku do obu stron postępowania.

Nie znaleziono również uzasadnienia dla twierdzenia obrońców, jakoby słowo ""pedał"" nie było obraźliwe. Anna S. wnioskowała o powołanie biegłego językoznawcy, który miałby się ustosunkować w tej materii. Sąd jednak nie uznał takiej potrzeby i podparł się badaniami Centrum Badania Opinii Społecznej wykonanymi kilka lat temu. Większość respondentów w badaniach CBOS wśród obelżywych słów na pierwszym miejscu stawiało właśnie słowo ""pedał"". Jednocześnie sąd zaakcentował, że ""sfera ludzkiej cielesności należy do najbardziej prywatnej i intymnej"". Także zdaniem sądu, brak jest jednak jednoznacznych ustaleń, że Anna S. używała słów obraźliwych z przyczyn homofobicznych, a przyczyną zachowania pozwanej był raczej wcześniejszy zatarg pomiędzy rodzinami obu stron.

Biorąc pod uwagę stopień ""ujemnych przeżyć"" powoda i czas ich trwania oraz fakt, że obydwie strony postępowania pozostają bez pracy, sąd skorygował wysokość zasądzonej kwoty z 15 do 5 tysięcy złotych. Według sądu kara nie nie powinna być symboliczna, ale też nie powinna być zbyt dotkliwa.

Anna S. nie skomentowała wyroku. Ryszard Giersz wypowiedzi dla serwisu InnaStrona.pl powiedział: — ""To nie ja wygrałem, to wygrało społeczeństwo gejowskie, wczoraj drugi raz uwierzyłem w sprawiedliwość. Cieszę się, że taki wyrok zapadł, nie możemy dać się poniżać drugiej osobie, każdy ma swoją godność! I nie chodziło o pieniądze, i tak będą przeznaczone na cele charytatywne, ale chodziło o sam fakt wyzwisk. Chcę także bardzo podziękować osobom, które mnie wspierały w czasie procesu, a szczególnie mojej pełnomocniczce, Agnieszce Stach, która się podjęła tej sprawy i była ze mną cały czas w sądzie."""
train,"Smok poleci w kosmos

Na sobotę, 19 maja br. zaplanowany jest lot pierwszego prywatnego statku kosmicznego. Lot bezzałogowego statku kosmicznego na Międzynarodową Stację Kosmiczną (ISS) będzie stanowić pokaz możliwości prywatnego statku transportowego.

Smok (po angielsku Dragon) ma wystartować do misji Dragon C2+ w najbliższą sobotę 19 maja z Bazy Sił Powietrznych w Cape Canaveral na Florydzie, którego na orbitę wyniesie rakieta nośna Falcon 9 (Jastrząb). Statek Dragon i rakieta Falcon skonstruowane i zbudowane zostały przez kalifornijską spółkę SpaceX. Firma SpaceX podpisała kontrakt z NASA opiewający na kwotę 1,6 miliarda dolarów na 12 lotów zaopatrzeniowych dla Międzynarodowej Stacji Kosmicznej. Dragon i Falcon mają zastąpić wycofane ze służby wahadłowce.

NASA w ubiegłym roku zakończyła eksploatację wahadłowców, które dotąd dowoziły astronautów i prowadziły zaopatrzenie stacji kosmicznej.
Amerykański prom kosmiczny Atlantis który wystartował do ostatniego lotu 8 lipca 2011 roku, po powrocie na Ziemię dołączył do grona pozostałych wycofanych ze służby wahadłowców, aby zostać eksponatem muzealnym.

Na pokładzie Dragona będzie ponad pół tony ładunku dla przebywających na ISS astronautów.

Start będzie transmitowany ""na żywo"" (online) przez Internet poprzez NASA_TV. Start ma nastąpić o godzinie 08.55 czasu UTC (o 10:55 czasu polskiego), będziemy świadkami historycznego momentu."
train,"2010-06-21: El. LE: Ruch Chorzów i Wisła Kraków poznały rywali

Szachtior Karaganda z Kazachstanu będzie rywalem Ruchu Chorzów w pierwszej rundzie eliminacyjnej Ligi Europy. Zwycięzca tego dwumeczu w drugiej rundzie zmierzy się z maltańskim Valletta FC. Z kolei rywalem Wisły Kraków w drugiej rundzie eliminacyjnej będzie litewski klub FK Szawle.

Pierwsze spotkanie Ruchu z Szachtiorem odbędzie się 1 lipca w Kazachstanie. Rewanż tydzień później w Chorzowie.

W minionym sezonie Szachtior zajął trzecie miejsce w kazachskiej ekstraklasie, zdobywając 57 punktów w 26 spotkaniach. W obecnych rozgrywkach jest czwarty - 27 punktów w 16 meczach.

Z kolei """"Biała Gwiazda"""" pierwsze spotkanie rozegra na wyjeździe 15 lipca. Rewanż tydzień później, najprawdopodobniej na stadionie im. Henryka Reymana. 

FK Szawle powstało w 1995 roku. Największymi sukcesami klubu są Puchar Litwy (1996, 1999) oraz Superpuchar (1996.). W minionym sezonie zespół ten zajął czwarte miejsce w tabeli. W obecnie trwającym (na Litwie gra się systemem wiosna-jesień) FK Szawle jest siódme z dorobkiem siedemnastu punktów zdobytych w trzynastu spotkaniach."
train,"2007-09-17: Giertych: premier obiecał, że Macierewicz będzie szefem Służb Kontrwywiadu Wojskowego do końca września 2006 r.

W wywiadzie dla Radia ZET Roman Giertych podkreślił, że premier obiecał mu, że Antoni Macierewicz będzie pełnił swoją funkcję tylko do końca września 2006 r. Lecz obietnica ta nie została spełniona.

Lider LPR jest kolejną osobą mającą obiekcje do premiera w tej sprawie. Także Radosław Sikorski ma pretensje do Jarosława Kaczyńskiego, że był zmuszony podpisać wniosek o powołanie Macierewicza na stanowisko szefa Służb Kontrwywiadu Wojskowego. W sobotę w Gnieźnie Sikorski powiedział, że była to decyzja wymuszona, z której on jako polityk nie jest dumny. „Panie premierze, nie można budować lepszej Polski na podstępie i wiarołomstwie” - mówił były szef MON.

22 lipca ubiegłego roku Antoni Macierewicz został przewodniczącym komisji weryfikacji ds. WSI jako wiceminister obrony narodowej. Trzy miesiące później premier powołał Macierewicza na funkcję szefa nowo powstałej Służby Kontrwywiadu Wojskowego, którą pełni do tej pory."
train,"2007-08-06: LPR zażądała zmiany premiera

Zarząd Ligi Polskich Rodzin stanowczo zażądał od PIS zmiany na stanowisku premiera – donosi portal tvn24.pl. LPR poparł także list Daniela Pawłowca (LPR), w którym krytykuje on działania ministra spraw zagranicznych Anny Fotygi. LPR popiera w pełni powołanie komisji śledczej ds. akcji CBA. W piątek partia przedstawi dokładny plan rekonstrukcji rządu a nowy rząd ma być """"rządem zgody narodowej"""".

Już od kilku dni posłowie LPR sugerowali zmianę premiera, ale dzisiaj oficjalnie się w tej sprawie wypowiedział zarząd partii. W opinii wiceszefa LPR Wojciecha Wierzejskiego dobrym kandydatem na premiera byłby ponownie Kazimierz Marcinkiewicz. Poseł Wierzejski uważa, że PiS załamał umowę koalicyjną a to wymaga rekonstrukcji rządu i spisania nowej umowy.

Jak poinformowały władze partii, posiedzenia Zarządu LPR wobec napiętej sytuacji w kraju, będą odbywać się w tym tygodniu codziennie."
train,"2007-05-12: Podlaskie: 14 tys. domostw bez prądu

Wichura jaka przeszła 11 maja nad północno-wschodnią Polską spowodowała, że ok. 14 tys. gospodarstw na Podlasiu zostało pozbawionych prądu. Na Warmii i Mazurach bez prądu było ok. 4 tys. zabudowań.
Energetycy informują, że do końca dnia wszyscy mieszkańcy powinni mieć już prąd. Prace przywracające prawidłowe funkcje systemu energetycznego może utrudnić zapowiadany przez meteorologów wiatr i burze.

Podczas wichur na Podlasiu ranne zostały trzy osoby. Nadal występują utrudnienia w ruchu drogowym, ponieważ jest jeszcze dużo nie usuniętych powalonych drzew i konarów.

W okolicach Moniek i Knyszyna została uszkodzona sieć wysokiego napięcia. Dopiero po jej naprawieniu energetycy będą przywracali funkcjonowanie linii średniego napięcia.

W powiecie sokólskim wiatr uszkodził ok. 100 domów i budynków gospodarczych. Mieszkańcy opisywali zdarzenie jako trwającą kilka minut trąbę powietrzną.
We wsi Chodorówka Stara uszkodzeniu uległo 31 budynków a w miejscowości Kopciówka 70.

W Suwałkach dwie młode dziewczyny trafiły do szpitala. Suwalczanki przygniotło rusztowanie przewrócone przez wiatr, przy jednym z bloków na ulicy Nowomiejskiej. Na ulicy Krótkiej, przy Parku Marii Konopnickiej dach jednego z budynków został zerwany przez wiatr. Jedna z części dachu spadła na zaparkowane w pobliżu samochody osobowe. W centrum Suwałk wiatr połamał gałęzie drzew, na ulicy Chłodnej porzewrócił stoliki i parasole stojące przy lokalu gastronomicznym."
train,"2008-01-23: Tusk złamał prawo?

Minister Robert Draba z Kancelarii Prezydenta zarzuca premierowi Tuskowi łamanie Konstytucji Rzeczypospolitej Polskiej.

- Prezydenta nie można wyłączać z żadnej, należnej mu, sfery kompetencji przewidzianych przez Konstytucję - powiedział Draba w TVN24. To stanowisko kancelarii Prezydenta jest efektem nominacji dokonanych w służbach specjalnych przez szefa Rady Ministrów.

Premier przed powołaniem szefów służb powinien był skonsultować się z prezydentem, tymczasem Donald Tusk podjął decyzję samodzielnie.

Według Kancelarii Prezydenta jest to jawny brak poszanowania dla Konstytucji. Minister Draba przyznał jednocześnie, że sprawy tego naruszenia nie da się wyjaśnić w sądzie, ponieważ nie przewidziano takiego mechanizmu."
train,"2007-05-21: Grzegorz Żołędziowski wygrał etap wyścigu kolarskiego Fleche du Sud, Kiendyś prowadzi w klasyfikacji generalnej

Grzegorz Żołędziowski podtrzymał znakomitą passę kolarzy CCC Polsat Polkowice w wyścigu Fleche du Sud wygrywając trzeci etap. Nie było to jedyny sukces kolarzy Marka Leśniewskiego na tym etapie. Na trzeciej pozycji finiszował kolejny z jego kolarzy Jarosław Rębiewski, który przesunął się na czwarte miejsce w klasyfikacji generalnej. Do czołowej ""dziesiątki"" awansował też dzisiejszy zwycięzca.

Obaj Polacy brali udział w 11-osobowej ucieczce z której części kolarzy udało się dojechać do mety przed peletonem. Pozycję lidera utrzymał Tomasz Kiendyś, który w koszulce przodownika klasyfikacji generalnej startuje począwszy od zwycięskiego prologu."
train,"2008-07-03: Lublin: z niedawno wyremontowanych bloków odpadają części tynku

Z niedawno wyremontowanych bloków w Lublinie odpadają części tynku - mowa o wieżowcach przy ul. Stokrotki w dzielnicy mieszkaniowej Czuby. Mieszkańcy twierdzą, że były one odnowione nieskutecznie. Uszkodzone jest także ocieplenie.

Zarząd spółdzielni utrzymuje jednak, że nie wpłynęły żadne skargi od mieszkańców ul. Stokrotki. Twierdzi też, że budynki są w dobrym stanie i nie dzieje się z nimi nic niepokojącego.

Pracownicy administracji osiedla ""Ruta"", do którego należą wieżowce, nie chcieli się wypowiadać w tej sprawie. Po interwencji radia Centrum.fm administracja skierowała na ul. Stokrotki swojego pracownika, który ma ocenić stan budynków."
train,"2006-11-18: Posłowie PiS chcą zlikwidować Święto Pracy

Posłowie Prawa i Sprawiedliwości chcą wymazać z kalendarza Święto Pracy obchodzone 1 maja. Małgorzata Bartyzel z PiSu mówi: ""Jestem przeciwna obchodzeniu święta robotniczego. 1 Maja ma nie najlepszą tradycję, budzi też niedobre skojarzenia. Odwoływanie się do ruchu robotniczego w erze postprodukcyjnej budzi wątpliwości. W gruncie rzeczy to święto jest anachronizmem"". Posłanka PiSu uważa, że jest wiele lepszych świąt, ""na przykład święta religijne"". Poseł Tadeusz Cymański popiera projekt posłanki Bartyzel: ""Trzeba się zastanowić, co to święto sobą uosabia. Dzień Świętego Józefa został wypaczony w czasach komunizmu. Wielu kojarzy się z przymusowymi pochodami pierwszomajowymi. Po zlikwidowaniu święta 22 Lipca 1 Maja pozostał swego rodzaju skansenem""."
train,"2007-06-05: Martin Riška wygrał pierwszy etap Bałtyk-Karkonosze Tour

Słowacki kolarz z grupy Swiag-Teka - Martin Riška wygrał pierwszy etap wyścigu Bałtyk-Karkonosze Tour. Z polskich zawodników najlepiej spisał się Tomasz Lisowicz (CCC Polsat Polkowice), który ostatecznie zajął 5 miejsce i traci do lidera zaledwie 9 sekund.

Poniedziałkowe kryterium.

Do wtorkowego etapu kolarze przystąpili po rozegranym wczoraj nocnym kryterium w Trzebiatowie, które wygrał Marcin Gębka z ekipy Dynatek, w koszulce najlepszego górala podczas pierwszego etapu jechał Piotr Zaradny (DHL-Author), który podczas kryterium zajął 2 miejsce. Koszulkę najlepszego górala założył trzeci kolarz kryterium - Krzysztof Jeżowski (CCC Polsat Polkowice)."
train,"2005-09-17: Sondaż ""Rzeczpospolitej"": Tusk wygra w pierwszej turze

W sondażu telefonicznym przeprowadzonym tuż po rezygnacji Włodzimierza Cimoszewicza na zlecenie Rzeczpospolitej zwycięstwo odniósł Donald Tusk, zdobywając poparcie 51% respondentów.

Następny, Lech Kaczyński, zdobył 29% głosów. Pozostali kandydaci uzyskali poparcie mniejsze, niż 10%. Wśród nich znajdują się między innymi Andrzej Lepper i Marek Borowski - obu popiera taka sama ilość reposndnentów - po 7%. Maciej Giertych i Jarosław Kalinowski otrzymali po 2% głosów."
train,"Boko Haram: wojska sprzymierzone odzyskały 11 miejscowości

Ponad 300 członków Boko Haram zginęło w walkach w północno-wschodniej Nigerii.

Zjednoczone siły wojskowe Nigerii, Kamerunu, Nigru i Czadu odzyskały kontrolę nad 11 miejscowościami. Ważną z punktu widzenia strategicznego jest Fotokol na granicy Kamerunu i Nigerii, przez którą przebiega główny szlak tranzytowy z Afryki Środkowej do Zachodniej. Od śmierci fundatora organizacji terrorystycznej Ustaza Mohammeda Yusufa w lipcu 2009, jej członkowie zradykalizowali swoje poglądy i oczekiwania, inspirując się na talibach oraz Al-Ka’idzie. W sierpniu 2014 aktualny lider grupy Abubakar Shekau proklamował powstanie islamskiego kalifatu, uznającego uległość wobec Państwa Islamskiego. Przypuszcza się, iż działania zbrojne Boko Haram spowodowały śmierć 13 000 osób, milion cywilów straciło dach nad głową. Szacuje się, iż Boko Haram liczy blisko 30 000 zbrojnych."
train,"2010-12-30: Grają w curling na przystanku

„Po co marudzić, że coś jest nie odśnieżone i jest ślisko? Lepiej to wykorzystać!” Z tego prostego założenia wyszła łódzka Grupa Pewnych Osób i zorganizowała zawody w curlingu. Zaskakuje jedynie miejsce przeprowadzenia happeningu - był nim przystanek tramwajowy.

W samo południe na jednym z łódzkich przystanków tramwajowych pojawiło się kilka osób z GPO. Czekając na tramwaj, wyjęli przyniesioną ze sobą szczotkę oraz coś, co imitowało kamień do gry. Po czym rozpoczęli granie w curling. 

Oczywiście wszystko było z wielkim przymrużeniem oka. Rolę specjalnej szczotki do gry odegrała szczotka ryżowa na kiju, a kamienia turystyczny czajnik. Za lodowisko posłużył nieodśnieżony i oblodzony przystanek tramwajowy. 

Grupa Pewnych Osób swoim happeningiem po raz kolejny stara się zwrócić uwagę na problemy trapiące miasto. Po raz kolejny w sposób prześmiewczy i w krzywym zwierciadle, przedstawiła rzeczywistość. 
Relację filmową można obejrzeć na witrynie Grupy Pewnych Osób."
train,"Łódź: 25 maja odbędą się spacery obywatelskie

Trwa trzeci tydzień spotkań informacyjnych dotyczących budżetu obywatelskiego w Łodzi. Jednak kampania informacyjna trwa jeszcze do końca maja - w spotkaniach edukacyjnych można będzie uczestniczyć codziennie do 29 maja. Dodatkowo 25 maja 2013 odbędzie się pięć spacerów obywatelskich, poświęconych przestrzeni i jej problemom.

25 maja zostaną zorganizowane spacery obywatelskie - po jednym dla każdej dzielnicy miasta. Ich trasy zostały opracowane przez moderatorów spotkań przy uwzględnieniu sugestii samych łodzian.

Głównym celem spacerów jest spojrzenie na przestrzeń Łodzi z perspektywy 20 milionów złotych w ramach budżetu kreowanego przez mieszkańców - kwoty, dzięki której można ją poprawić, odświeżyć, bądź animować. Mieszkańcy będą mogli spojrzeć na przestrzeń miejską w sposób nieco bardziej krytyczny, ale i konstruktywny, nie tylko wskazując elementy wymagające poprawy, lecz także przekładając je przede wszystkim na możliwe do realizacji projekty.

Spacery dla poszczególnych rejonów rozpoczynają się 25 maja (sobota) o godzinie 11.00 w następujących lokalizacjach:

20 milionów złotych z budżetu obywatelskiego w Łodzi jest podzielonych na zadania lokalne/dzielnicowe (po 3 mln zł) - i ogólnomiejskie (5 mln zł), to szansa na poprawę jakości życia i funkcjonowania w Łodzi. Co więcej, jest to szansa dla samych mieszkańców - to do nich należy wskazanie problemu oraz znalezienie rozwiązania. Także do mieszkańców należeć będzie wybór projektów, które zostaną zrealizowane - we wrześniowym, powszechnym głosowaniu (21-29 września 2013)"
train,"2008-08-29: Portal StolicaBieszczad.pl - Bieszczady wirtualnie

Od niecałego miesiąca działa pionierski portal internetowy StolicaBieszczad.pl. Znajdują się tam informacje o wydarzeniach w Bieszczadach, galerie zdjęć, gadżety dla internautów oraz główna atrakcja portalu - wirtualne wycieczki po Bieszczadach.

Wszystko rozpoczęło się od pomysłodawców portalu, firmy wokol.pl Sp z o.o. z Krosna (podkarpackie). Idea portalu spodobała się władzom całego powiatu bieszczadzkiego. Sygnatariuszami projektu zostali firma wokol.pl Sp z o.o., Powiat bieszczadzki, Urząd Miasta i Gminy Ustrzyki Dolne, Gmina Czarna, Gmina Lutowiska oraz Zespół Szkół Ponadgimnazjalnych nr 5 w Krośnie. Cała inicjatywa rozniosła się szerokim echem, również dzięki uroczystej inauguracji. Impreza z okazji otwarcia portalu miała miejsce w Ustrzykach Dolnych. Towarzyszyły jej występy wielu gwiazd, m.in. Szymona Wydry i zespołu Carpe Diem.

Wirtualne wycieczki po Bieszczadach, które oferuje portal to innowacyjna technologia panoram sferycznych. W portalu dostępnych jest kilkanaście pięknych miejsc z powiatu bieszczadzkiego sfotografowanych w tej technologii.

W związku z ogromnym odzewem jaki wywołał portal, autorzy już pracują nad jego kolejną odsłoną. Nowa wersja powstanie w przeciągu najbliższych miesięcy, będzie dużo bardziej funkcjonalna i obszerna."
train,"2007-12-01: Festiwal Kabaretu 2007 – zapowiedź

Już w najbliższą środę, 5 grudnia, w Zielonej Górze rozpocznie się III Festiwal Kabaretu. Impreza potrwa 5 dni, do niedzieli, 9 grudnia. Jej organizatorem jest Zielonogórskie Zagłębie Kabaretowe.
Program.

Oficjalna inauguracja Festiwalu rozpocznie się o godz. 18.00 w auli Uniwersytetu Zielonogórskiego przy ul. Podgórnej 50, która będzie główną areną występów. Oprócz samego otwarcia na widzów czeka także Kabaret Teatr Absurdu ""Żżżżż"" w reżyserii Władysława Sikory. O godz. 22.00 w ramach imprezy towarzyszącej Festiwalowi w klubie ""Kawon"" obejrzeć będzie można film ""Zamknięci w Celuloidzie"".

Drugi dzień Festiwalu będzie jednocześnie pierwszym dniem prawdziwych, ocenianych przez obserwatorów, zmagań. O godz. 18.00 w auli Uniwersytetu wystąpią kabarety Dno, Limo oraz Magda Mleczak. O godz. 22.00 w Klubie Uniwersyteckim Gęba odbędzie się ""Playback Show"", a o tej samej porze w ""Kawonie"" eksperyment sceniczno-kabaretowy ""Nieustający skecz-sztafeta"".
W piątek od godz. 18.00 wystąpią: Stado Umtata, Kabaret NaPad oraz Artur Andrus. O godz. 22.00 w ""Gębie"" będzie można uczestniczyć w ""Kabaretowym Karaoke"", a o tej samej godzinie w ""Kawonie"" w wieczorze liryczno-kabaretowym ""Piosenka mojego życia"".

Sobota będzie ostatnim dniem ocenianych występów. O godz. 17.00 w auli Uniwersytetu zaprezentują się kabarety: Ani Mru Mru, Hrabi oraz Ireneusz Krosny. Wcześniej jednak, o godz. 14.00 w Zajeździe Pocztowym przy ul. Jedności 78-80, odbędzie się spotkanie autorskie z Grzegorzem Miecugowem, współautorem książki """"Kontaktowi, czyli szklarze bez kitu"""". O godz. 21.00 w auli UZ rozpocznie się serial improwizowany na żywo ""Spadkobiercy"". Ostatnim wydarzeniem sobotniego wieczoru będzie wręczenie srebrnej i kilku brązowych statuetek Ericha von Patisonha.

Niedziela to dzień przeznaczony na występy kabaretów z Zielonej Góry. Na scenie zobaczymy twórców związanych z Uniwersyteckim Klubem ""Gęba"": Babeczki z Rodzynkiem, Ciach, Hlynur, Hrabi, Jurki, Made In China, Słuchajcie oraz Magdę Mleczak.

Relacje z Festiwalu obejrzeć będzie można w programie Dzień dobry TVN.
Obserwatorzy.

Na tegorocznym Festiwalu funkcję obserwatorów, decydujących o końcowych rezultatach i rozstrzygnięciach, pełnić będą dwa ciała: Kapituła Statuetki i Loża Ekspertów.

W skład Kapituły Statuetki wejdą reprezentanci świata kabaretów: Justyna Weight (kabaret Cegła), Maciej Michalski (kabaret To Za Duże Słowo), Krzysztof Szubzda (konferansjer) oraz dwie osoby wylosowane z publiczności. Lożę Ekspertów stworzą: Zofia Merle, Stanisław Tym i Władysław Sikora. 

Zdaniem samych organizatorów Festiwalu:"
train,"2007-09-06: Czy na pewno wiemy, jak korzystać ze zdjęć na wolnych licencjach?

Jednymi z najczęściej wykorzystywanych wolnych licencji w projektach Wikimedia są GNU FDL oraz Creative Commons, szczególnie Creative Commons Attribution 2.5. Ich stosowanie pozwala na wykorzystanie dzieł (tekstów, grafik, filmów itd.) komercyjnie, jak i niekomercyjnie oraz na ich modyfikację. Wymogiem w obu przypadkach jednak jest podanie autora pracy, bezpośrednie wskazanie źródła, a także, jeżeli chodzi o licencję GFDL podanie treści licencji (lub w przypadku serwisów internetowych linku do niej).

W definicjach przytoczonych powyżej licencji, zamieszczonych w Wikipedii, przeczytać można m.in.:

Czasami jednak w internecie znaleźć można przypadki łamania tych licencji. Powodem może być nieznajomość prawa autorskiego lub nadinterpretacja pojęcia wolna licencja rozumianego jako dowolne wykorzystanie.

Zdjęcie psa, który nikogo nie pogryzł.

Jednym z przykładów może być zdarzenie jakie zaszło z wykorzystaniem grafiki przedstawiającej głowę suki rasy American Staffordshire Terrier. W serwisie informacyjnym eZamość do treści newsa o przypadku pogryzienia trzynastoletniej dziewczynki przez psa dołączono zdjęcie pobrane z zasobów Wikimedia Commons, które użyte było także w Wikipedii. Zdjęcie zostało udostępnione na licencjach GFDL oraz cc-by-sa-2.5 (Creative Commons Attribution 2.5) na projekcie Wikimedia Commons, lecz w serwisie eZamość figurowało bez informacji dotyczących licencji, źródła pochodzenia oraz autora. W ten sposób umieszczony wizerunek psa mógł sugerować, że brał on udział w tragicznym zdarzeniu i narazić na potencjalne straty finansowe właścicielkę hodowli, z której on pochodził.

W wyniku interwencji zarówno właścicielki psa, jak i osób udzielających się na forum amstaff-pitbull.cyberdusk.pl, zdjęcie zostało usunięte i umieszczono sprostowanie, dotyczące braku związku pomiędzy zdarzeniem a psem przedstawionym na zdjęciu. W jednym z komentarzy pod artykułem odnoszącym się do zdarzenia z amstafem, internauta, podpisujący się nickiem ""redakcja"", umieścił następującą wypowiedź:

To zdanie świadczy o nieznajomości treści licencji (GNU FDL).

Redakcja Wikinews kontaktując się z serwisem eZamość otrzymała informację, że powyższa wypowiedź należała do przypadkowego użytkownika, wykorzystującego nick ""redakcja"". Przeglądając zasoby serwisu eZamość redaktorzy Wikinews zauważyli więcej przypadków użycia grafik z Wikipedii, łamiących zasady wolnych licencji.
Po skontaktowaniu się e-mailowym w sprawie tych grafik z redakcją powyższego serwisu otrzymano odpowiedź:

Powyższa sytuacja była odzwierciedleniem nieznajomości tego, czym są wolne licencje oraz nieświadomości konsekwencji jakie możne nieść ich złamanie. W tym przypadku autorka zdjęć nie wniosła żadnych roszczeń, ponieważ zależy jej na ich szerokim wykorzystywaniu w sposób odpowiedzialny i zgodny z zasadami licencji.

Licencja GFDL bywa trudna do zrozumienia.

17 maja tego roku na stronie serwisu Komendy Głównej Policji pojawił się artykuł: ""Łódź: Matka z synem zarabiali na prostytucji"" W artykule tym przeczytać można było m.in.:

Obok artykułu znalazło się zdjęcie, które było fotomontażem, wykorzystującym jedną z grafik znajdujących się w zasobach Wikimedia Commons, a użytą w haśle ""prostytucja"" z Wikipedii. Po interwencji internautów w artykule pojawiła się informacja: """"Udziela się zgody na kopiowanie, dystrybucję lub/i modyfikację dołączonej do powyższego tekstu grafiki na warunkach licencji GNU Free Documentation License w wersji 1.2 lub nowszej, opublikowanej przez Free Software Foundation."""" Jednak do tej pory nie ma na stronie, na której znajduje się ten artykuł, informacji o autorze i źródle części zdjęcia użytego do fotomontażu. Kobieta, znajdująca się na zdjęciu nie jest rozpoznawalna, ponieważ w jej wizerunku zamaskowano oczy czarnym prostokątem. Fragment zdjęcia jest także odbiciem lustrzanym zdjęcia z Wikipedii.

Oczywiście kobieta, której wizerunek wykorzystano (wikipedystka Juhu – fotograf wykonująca zdjęcia artystyczne i erotyczne) nie ma nic wspólnego z akcją policji. Natomiast fotomontaż wykonany jest w taki sposób, że upodabnia się do zdjęcia z akcji policyjnej. Webmaster serwisu policja.pl poproszony o wskazanie autora fotomontażu, odpowiedział (podając German prostitute's self-portrait in a brothel.jpg link do zdjęcia wikipedystki i informację, że o to zdjęcie została oparta kompozycja):

Webmaster mimo pewnych wątpliwości co do sposobu interpretacji licencji, po rozmowie telefonicznej dodał jednak informację o autorze zdjęcia i podał bezpośredni link do strony grafiki.

Problem tkwi w tym, że liczący 3 strony tekst licencji GFDL bywa czasami niezbyt dobrze interpretowany. Polskie tłumaczenie dokonane przez Krzysztofa Łabanowskiego, w książce ""Linux - podręcznik administratora sieci"", Wydawnictwo RM, Warszawa 2000, zawiera fragment:

Jednak nie jest to tłumaczenie, które jest przyjmowane przy licencjonowaniu utworów w projektach Wikimedia. Szczególnie fragment ""pod warunkiem zamieszczenia na każdej kopii Dokumentu treści Licencji, informacji o prawie autorskim"" wydaje się niejednoznaczny - co oznacza ""zamieszczenie informacji o prawie autorskim'? W wersji oryginalnej ten cytat brzmi:

A więc jest tutaj mowa o ""copyright notices"" - informacjach o prawach autorskich ""do danego dokumentu"". Co więcej, w przypadku modyfikowania utworów należy także odnieść się do licencji. W tekście licencji można przeczytać:

W wersji oryginalnej ma to następujące brzmienie:

W przypadku powyższego zdjęcia, które były użyte i następnie zmodyfikowane, zgodnie z licencją należało więc podać autorów.

Na stronie grafiki jest informacja, że pierwotnie została ona załadowana na niemieckiej wersji Wikipedii przez Cascari. Obecnie strona ta przekierowuje na użytkowniczkę Juliana da Costa José. Kontaktując się z nią i przekazując jej informację o powyżej opisanym wydarzeniu, redakcja dowiedziała się, że dałaby ona wszelkie pozwolenia do użycia tej grafiki, ale zapomniała hasła [w projekcie Wikimedia Commons - przyp. redakcji]. Dodała też, że chciałaby mieć zdjęcie z policyjnego serwisu.

Wpadki z niewłaściwym wykorzystaniem zdjęć na wolnych licencjach zdarzały się także profesjonalnym serwisom informacyjnym.

Atrakcyjny kupon Lotto.

5 sierpnia w portalu TVN24.pl pojawił się artykuł ""Za 6 cyfr - 13 milionów"", w którym użyta została grafika z kuponami Lotto, znajdująca się w artykule na temat tej gry liczbowej. Nie podane były informacje o źródle i autorze zdjęcia oraz o licencji, na jakiej została ona wykorzystana (cc-by-sa 2.5). Po interwencji jednego z wikipedystów, grafika została zastąpiona inną.

W tym przypadku redakcja zareagowała dość szybko zdejmując zdjęcie, a nawet prosząc o kontakt. Jeden z wikipedystów, Damian Szczepaniak, udzielił informacji, jak należy używać grafik na konkretnych licencjach. Grafika użyta w artykule nie przedstawiała kuponu ze ""szczęśliwymi numerami"".

W wersji niezmodyfikowanej zdjęcie to znalazło się także w Blogu Inicjatywy Młodych w artykule ""Jak 1 do 13983816"" napisanym przez Michała Zywara. Mimo, że najnowsze artykuły w archiwum bloga były pisane w kwietniu tego roku, redakcja Wikinews zostawiła wiadomość z prośbą o odpowiedź i informacją o tym, jak należy opisać zamieszczone zdjęcie.

Zdjęcie potrzebne na stronę główną.

W Wikipedii najlepsze grafiki, które są wybierane przez społeczność, trafiają na stronę główną. Jedną z takich grafik jest zdjęcie Przemysława ""Blueshade'a"" Idzkiewicza, przedstawiające akrobację lotnicza podczas Radom Air Show w roku 2005. W roku bieżącym podczas tej imprezy wydarzył się tragiczny wypadek. Zginęło wówczas dwóch pilotów.

W wielu serwisach internetowych wówczas szybko pojawiały się informacje wraz z filmikami obrazującymi moment zderzenia samolotów. Portal o2.pl, w którym nie pojawia się co prawda wiele informacji, poza plotkami na temat znanych osób pracujących w show biznesie, także na swojej stronie głównej umieścił zajawkę do artykułu o tym tragicznym wydarzeniu. Jednakże nie wykorzystał zdjęć z tragedii, lecz użył fragmentu zdjęcia zrobionego przez Blueshade'a. Tak jak w opisywanych wyżej przypadkach nie było żadnej informacji o prawach autorskich do zdjęcia, jak również o tym, co rzeczywiście to zdjęcie przedstawia.

Po wysłaniu w sobotę 1 września prośby o komentarz przez redaktora Wikinews (zgłoszenie nr 479338), portal o2.pl odesłał maila we wtorek z informacją, że da odpowiedź w ciągu 14 dni. Zanim e-mail ten został odebrany, przeprowadzona została także rozmowa telefoniczna, gdzie redakcja Wikinews poinformowana została, że odpowiedź pojawi się do środy.

Blueshade, poinformowany o powyższym zdarzeniu, chociaż podkreślił, że sprawa jest warta nagłośnienia, odpowiedział, że czasem i tak jest zdziwiony, gdy ktoś spełni warunki licencji w sytuacji, gdy dane naruszenie byłoby niemal niewykrywalne:

Cytat dotyczy wykorzystania raczej mało charakterystycznego fragmentu zdjęcia w bannerze umieszczonym na serwisie łotewskiej firmy Double Solutions. Chociaż, w zasadzie, warunki licencji nie zostały spełnione do końca - aby publikacja ta była w pełni zgodna, powinna spełniać warunek ShareAlike, czyli opublikować zmodyfikowany materiał na podobnej lub takiej samej licencji - być może wynika to z generalnie niepełnego zrozumienia warunków tejże licencji przez użytkowników chcących wykorzystywać publikowane na niej zasoby.

W środę wieczorem szef działu aktualności w portalu o2.pl, Wojciech Wowra poinformował jednego z redaktorów Wikinews, że umieszczenie grafiki było skutkiem nieprzeczytania przez odpowiedzialną za to osobę warunków licencji. Poprosił także o przyjęcie życzeń z okazji urodzin Wikipedii, podając link do informacji o tym w serwisie.

Czyj jest ten czosnek?

Przygotowując materiał do tego artykułu redakcja Wikinews trafiła także na kilka innych przypadków użycia grafik łamiących wolne licencje. Jedną z nich było zdjęcie czosnku umieszczone pierwotnie w Wikipedii przez Monikę Betley (Dixi), a użyte w portalu Tunezja 2005 (gramuzyka.pl/tunezja). Po wysłaniu informacji z prośbą o umieszczenie autora, źródła i licencji, serwis odpowiedział zapytaniem, skąd możemy mieć pewność, że grafika należy do tego użytkownika, a nie należy przypadkiem do kogoś innego. Podesłano także dwa linki do artykułów wykorzystujących tę grafikę w portalach kopalniawiedzy.pl i kuchniaonline.pl.

Jednakże w serwisie KuchniaOnline po kliknięciu w grafikę warunki licencji GFDL były zachowane. Natomiast w portalu kopalniawiedzy w artykule ""Zmiażdżony, niegotowany proszę"" napisanym przez Annę Błońską, mimo, że podany był nick Dixi, to jednak zdjęcie oznaczono znaczkiem ©. Po wysłaniu informacji, aby poprawić opis zdjęcia zmodyfikowano jego opis (w tytule właściwości - widocznym po kliknięciu lub najechaniu kursorem myszy): ""Czosnek© Dixi, GNU FLD, Wikipedia.pl"" Nadal nie spełniało to jednak warunków licencji, gdyż nie podano linków do źródeł (grafiki i tekstu licencji). Po kolejnej wymianie e-maili wprowadzono także tę zmianę. Teraz klikając w zdjęcie widać brakujące adresy internetowe (url).

Monika Betley w rozmowie telefonicznej stwierdziła, że nie zamierza podejmować żadnych kroków. Jej celem było zilustrowanie hasła w Wikipedii, a że ta dopuszcza tylko grafiki na wolnych licencjach, użyła licencji GFDL. Zdjęcie z serwisu o Tunezji zostało natomiast usunięte.

Fotografia Jacka Cygana dryfuje w sieci.

Wikipedyści nie tylko sprawdzają poprawność zachowania licencji w zamieszczanych zdjęciach na stronach WWW. Kontrolują również, czy zamieszczane w zbiorach Wikimedia Commons grafiki nie naruszają praw autorskich. Do jednej z osób edytujących hasła w Wikipedii zwrócił sie inny użytkownik z zapytaniem, czemu wgrała do zasobów zdjęcie Jacka Cygana pochodzące ze strony www.eurowizja.org: ""Nie wygląda, że jesteś autorem tego zdjęcia ani że autor pozwolił na jego użycie. Możesz to wyjaśnić?"" Autorem rzeczywiście nie była osoba, która zamieściła zdjęcie a inny wikipedysta. Błażej Pajda (Beno), autor zdjęcia potwierdził, że jest twórcą fotografii oraz dodał:

Jednak w obu powyżej przytoczonych przykładach stron internetowych nie zachowano warunków licencji. Nie podano ani autora, ani źródła, ani linku do tekstu licencji (o czym Błażej Pajda nie wspomniał).

Po wysłaniu e-maila do serwisu dzielnicy Ursynów, gdzie także użyto tego zdjęcia, z zapytaniem o źródło grafiki, informatyk Marcin Buczko poinformował, że serwis otrzymał je z Bilblioteki Publicznej im. Juliana U. Niemcewicza, znajdujące się w tej w dzielnicy. Pod zdjęciem natomiast umieszczono informacje o autorze, źródle i licencji. Impresariat biblioteki poinformował Wikinews, że zdjęcie znalezione zostało w internecie, ""być może na stronie Wikipedii"". W artykule na eurowizja.com umieszczono informację o autorstwie i licencji zdjęcia po kontakcie z redaktorem serwisu.

Ten incydent spowodował wśród wikipedystów dyskusję, czy nie należałoby podjąć jakichś kroków, aby tego typu zdarzenia nie miały miejsca. Jak się okazuje w opisanych powyżej przypadkach, po skontaktowaniu się z konkretnymi serwisami błędy zostały szybko naprawione albo poprzez usunięcie grafik, albo poprzez uwzględnienie warunków licencji.

Twórca nie jest anonimowy.

Tym, co łączy powyższe fotografie, jest łatwość dostępu do nich. Prawdopodobnie osoby, które ich użyły, poszukiwały w zasobach internetu zdjęć do zilustrowania własnych artykułów. Jeżeli wejdziemy na strony Wikipedii: American Staffordshire Terrier, Lotto, Jacek Cygan, prostytutka (lub prostytucja), czosnek czy Radom Air Show, trafimy właśnie na zdjęcia zaprezentowane powyżej.

Serwisy informacyjne zaczynają korzystać z zasobów dostępnych na wolnych licencjach. Aby ich nie łamać, należy się z nimi zapoznać. Po kliknięciu w którąkolwiek z powyższych grafik trafia się na szczegółowy opis - na jakiej licencji jest udostępniona i kto jest autorem, a także kiedy została wykonana.

W weekendowym wydaniu Rzeczpospolitej Dariusz Rosiak w artykule ""Jedno wielkie JA"" przedstawił krytykę Web 2.0 dokonaną przez Andrew Keena. Krytyka ta głównie skierowana była przeciwko tworzeniu kultury przez amatorów. Mimo, że w końcowej części artykułu Rosiak przedstawił także poglądy jego przeciwników, to napisał:

Tymczasem w Wikipedii, która jest uznawana za jedną z ikon Web 2.0 oraz w jej siostrzanych projektach Wikimedia, twórca zazwyczaj nie jest anonimowy. Wg Rankingu 600 najbardziej aktywnych użytkowników polskiej Wikipedii, tylko 13 to anonimowe numery IP. W przypadku fotografii umieszczanych w zasobach projektów Wikimedia, tylko zarejestrowani użytkownicy mają możliwość ich przesyłania. Często poza nickiem, czyli internetowym imieniem, podają także swoje nazwiska. Ich dzieła nie są efektem działania anonimowego tłumu. Podobnie każdy tekst w tych projektach ma listę swoich autorów.

Paradoksalnie to właśnie w mainstreamowych mediach pojawiają się anonimowe komunikaty, często przedrukowywane za PAP czy IAR. W takich przypadkach czytelnik nie ma wglądu w to, kto jest ich autorem. W projektach działających w oparciu o MediaWiki wystarczy użyć zakładki ""historia i autorzy"", aby dowiedzieć kto wpisał daną treść.

Jedną z podstawowych zasad przyjętych w projektach Wikimedia jest przestrzeganie praw autorskich. Do tej pory bywało tak, że często trzeba było uświadamiać nowym, a także i dłużej działającym użytkownikom, czym są prawa autorskie. Obecnie zauważyć można, że to właśnie ci użytkownicy-amatorzy zaczynają uświadamiać profesjonalne serwisy informacyjne w kwestii przestrzegania tychże praw.

Więcej informacji na temat przypadków korzystania z zasobów Wikipedii z pogwałceniem praw autorskich można znaleźć na stronie: Wikipedia:Korzystają z Wikipedii, natomiast przypadki nieposzanowania praw autorskich przez redaktorów Wikipedii można zgłaszać na stronach:"
train,"2008-12-28: Strzyżowice: siedem osób zatruło się tlenkiem węgla

Dziś ok. godz. 6:00 w Strzyżowicach koło Bychawy (woj. lubelskie) doszło do zatrucia siedmioosobowej rodziny tlenkiem węgla, który najprawdopodobniej wydostawał się z nieszczelnego przewodu kominowego prowadzącego od pieca węglowego.

Po tym jak dwie osoby straciły przytomność wezwano pogotowie i straż pożarną. Odpowiednie służby dokonały w pomieszczeniach pomiarów, które wskazały, iż znajduje się w nich średnia zawartość tlenku węgla.

Policja poinformowała, że stan poszkodowanych osób jest dobry. ""Matkę (52 l.) i czworo dzieci przewieziono na oddział toksykologii szpitala Jana Bożego, dwójkę dzieci przewieziono do Dziecięcego Szpitala Klinicznego w Lublinie"" - poinformowała gazeta.pl."
train,"2007-12-09: Mariusz Kamiński stanie przed prokuraturą?

""Newsweek"" poinformował, że prokuratura postawi zarzuty szefowi CBA Mariuszowi Kamińskiemu. Sprawa dotyczy zlecenia i wprowadzenia do obiegu fałszywych dokumentów, które dotyczyły działek położonych niedaleko Mrągowa.

""Newsweek"" poinformował, że ""fałszywe dokumenty, o które chodzi w tej sprawie, miały uwiarygodnić prowokację w ministerstwie rolnictwa. Prowokacja była wymierzona przeciwko Andrzejowi Lepperowi. Wicepremier miał wpaść w sidła CBA, biorąc łapówkę za pomoc w odrolnieniu nieistniejących nieruchomości. Ale już prawnicy wypowiadający się po ujawnieniu sprawy wskazywali, że realizując taki plan CBA złamało prawo. Służby specjalne mogą używać bowiem fałszywych dokumentów wyłącznie w celu zalegalizowania agentów. Czyli mogą sfałszować dowód osobisty, tablice rejestracyjne samochodu czy nawet założyć lewą firmę. Ale nie mogły sfałszować dokumentów w sprawie odrolnienia. Tę interpretację miałaby podzielić prowadząca dochodzenie w sprawie akcji CBA rzeszowska prokuratura"".

""Dopiero ocena dowodów pozwoli dać odpowiedź, czy są podstawy do postawienia komuś zarzutów, czy ich nie ma"" - powiedziała Elżbieta Kosior, rzeczniczka rzeszowskiej prokuratury w odpowiedzi na doniesienia ""Newsweeka"". Podkreśliła ona również, że śledztwo jest prowadzone ""w sprawie, a nie przeciwko"" komuś.

Marek Staszak, szef Prokuratury Krajowej poinformował, że Mariuszowi Kamińskiemu nie przedstawiono jak na razie zarzutów. ""Trudno mi powiedzieć, co będzie za tydzień lub dwa"" - stwierdził Staszak."
train,"2007-09-05: Premier: Słyszałem o ukrywanych sondażach korzystnych dla PiS

Premier poinformował, że słyszał o ukrywanych przez media sondażach korzystnych dla PiS. Jarosław Kaczyński stwierdził, że ""wyeksponowanie"" najnowszego sondażu ""Gazety Wyborczej"", przeprowadzonego w ostatni weekend, według którego PiS może liczyć na 30% poparcia, a PO (prowadząca do tej pory w sondażach) - na 26%, wskazuje na ""oczywistą"" intencję, że gazeta nie chce doprowadzić do samorozwiązania Sejmu i wyborów.

„Po prostu - jak sądzę - realistycznie ocenia Polaków. Wie, że my te wybory wygramy i dlatego domaga się właśnie tego, by złamać reguły demokracji, żeby nas niszczyć, a dopiero później przeprowadzić wybory. To jest metoda z historii znana i znana z dziejów środowiska, z którego wywodzą się panowie Geremek czy Michnik” - powiedział Jarosław Kaczyński. Podkreślił, że nie ma żadnych przesłanek, żeby sądzić by ""coś było niedobrze"" z przeprowadzeniem sondaży. „I tego w żadnym razie nie sugeruję” - powiedział premier.

„Jest takie powiedzenie socjologów: jeden wynik, nie wynik” - zaznaczył. Premier powiedział, że wierzy, iż opinia publiczna będzie się przesuwać w stronę PiS, tylko zaskakujące jest dla niego tempo. Bo - jak dodał - na ogół następuje to po nieco dłuższym czasie od ważnych wydarzeń.

Sondaż został przeprowadzony w weekend po piątkowej konferencji, na której przedstawiono materiał dowodowy prokuratury w sprawie m.in. składania fałszywych zeznań przez byłego szefa MSWiA Janusza Kaczmarka.

„Nie ukrywam, że ten wynik jest miły, ale też zastanawiający” - powiedział premier. Według niego, wynikające z przedstawionego w sondażu poparcia 174 mandatów dla PiS „to jest dużo za mało. My potrzebujemy dużo więcej. Musimy walczyć o taki wynik, który nam da rzeczywistą przewagę w Sejmie. Uważam, że to jest realne"" - powiedział.

Według niego, do dobrego rządzenia krajem najlepsze byłoby uzyskanie większości bezwzględnej (231 mandatów) i uważa, że to jest całkowicie realne - choć bardzo trudne.

Jarosław Kaczyński nie jest pewny, czy w piątek uda się przeprowadzić samorozwiązanie Sejmu, ale zapewnia, że PiS uczyni wszystko, aby tak się stało. Na posiedzeniu posłowie mają głosować nad wnioskami PiS, PO i SLD o skrócenie kadencji. Te trzy partie, a także PSL, zapowiedziały poparcie samorozwiązania Sejmu.

„Są wydarzenia, które mogłyby wskazywać, że ktoś się zaczyna nad tym zastanawiać (głosowaniem przeciwko samorozwiązaniu), ale deklaracje są jednoznaczne i mam nadzieję, że będą dotrzymane” - powiedział premier w środę w radiowych ""Sygnałach Dnia"".

Zapytany, co będzie jeśli nie dojdzie do samorozwiązania Sejmu, premier wykluczył możliwość odbudowania przez PiS większości w obecnym Sejmie. „Nie będziemy w tym kierunku szli” - podkreślił."
train,"Dalajlama XIV zapowiada rezygnację z pełnionych przez siebie funkcji politycznych

""Już w 1960 roku, wielokrotnie powtarzałem, że Tybetańczycy potrzebują przywódcy wybranego przez Tybetańczyków, któremu będę mógł przekazać władzę. Teraz nadszedł czas na wprowadzenie tego życzenia w życie. Podczas nadchodzącej sesji parlamentu tybetańskiego na uchodźstwie, który zbiera się 14 marca, zaproponuję formalnie wprowadzenie do Karty Tybetańczyków na Uchodźstwie niezbędnych zmian, informując o mojej decyzji i gotowości przekazania władzy nowemu, wybranemu liderowi."" - Napisał w swoim oświadczeniu przywódca tybetańskiego rządu na uchodźstwie.
W jego opinii przywódcy Tybetańczyków, taki sposób sprawowania władzy na uchodźstwie ""będzie bardziej korzystny dla narodu na jego długiej drodze do uzyskania autonomii""

Reprezentujący emigracyjny rząd Tybetański w Indiach Tempa Cering wyjaśniając stanowisko Dalajlamy oświadczył, że przywódca pozostanie na stanowisku przywódcy religijnego Tybetańczyków. Funkcji politycznych Tenzin Gjaco zrzeknie się 14 marca podczas zebrania parlamentu w Dharamsali. Parlament zdecyduje kiedy zorganizuje wybory a tym samym przyjmie decyzję Dalajlamy.
- On zawsze chciał zmiany. Zawsze wierzył w demokrację, a chociaż nigdy nie został wybrany w wyborach - mówił dla CNN o Dalajlamie jego reprezentant.

Duchowy przywódca Tybetańczyków podkreślił, że planowane przekazanie władzy nie oznacza chęci wycofania się z polityki. Zaapelował także, by jego decyzji nie odczytywać jako porażki ani chęci ucieczki od odpowiedzialności za dalsze losy kraju i narodu.

Minister spraw zagranicznych Chińskiej Republiki Ludowej Jiang Yu określił ogłoszenie rezygnacji przez Dalajlamę XIV jako ""podstęp"" mający ""zmylić społeczność międzynarodową"".

Dalajlama zapowiedział w wywiadzie dla CNN w październiku, że chciałby w pewnym momencie przejść na emeryturę.
""Jestem też człowiekiem. (...) Emerytura jest również moim prawem"" - mówił w czasie ostatniej podróży po Stanach Zjednoczonych.

Dalajlama przebywa na emigracji w Indiach od upadku powstania anty chińskiego, które miało miejsce w Tybecie w 1959 roku, na stałe mieszka w Dharamsali gdzie kieruje emigracyjnym rządem Tybetu."
train,"2005-03-02: Belka: Wybory będą 19 czerwca

W wywiadzie dla ""Polityki"" premier Marek Belka powiedział, że wybory parlamentarne odbędą się 19 czerwca. Belka nie wykluczył swojej dymisji. ""Z pewnością nie zrobię tego na wezwanie opozycji. Jedynym powodem byłoby wezwanie ze strony partii, które popierają mój rząd (...). Nie wykluczam, że takie wezwanie przyjdzie ze strony Sojuszu"" – podkreślił premier.

Także marszałek Sejmu jest za czerwcowym terminem wyborów parlamentarnych. Włodzimierz Cimoszewicz powiedział w Sygnałach Dnia, że izba powinna przegłosować samorozwiązanie. Marszałek potwierdził, że takie głosowanie odbędzie się 5 maja.

Powrócił także temat przejścia obecnego premiera do nowej partii Hausnera i Frasyniuka. Jerzy Oleksy jest przekonany, że Marek Belka przejdzie do Partii Demokratycznej. ""Jest tylko pytanie, czy chce tam być jako premier, co byłoby niesłychaną nowością, gdyby premier rządu został premierem i był w partii opozycyjnej do tego rządu."" - powiedział przewodniczący SLD. ""Ja tu nic nie wykluczam, ale nie zakładam takiego scenariusza.""

Pomimo zapewnień Sojuszu, Marka Belki i Włodzimierza Cimoszewicza o wyborach w czerwcu Donald Tusk z PO nie wierzy w te deklaracje. Uważa on, że brak zapewnienia o dymisji obecnego rządu oznacza, że wybory odbędą się dopiero na jesieni."
train,"Norwegia, Takanashi i Freund zwyciężają pierwsze tegoroczne konkursy Pucharu Świata w skokach narciarskich

W pierwszych tej zimy indywidualnych konkursach Pucharu Świata w skokach narciarskich, rozegranych na normalnej skoczni w norweskim Lillehammer zwyciężyli: Sara Takanashi z Japonii oraz Niemiec Severin Freund. Zaś we wczorajszym konkursie drużyn mieszanych triumfowała reprezentacja Norwegii. W dzisiejszej wyrównanej rywalizacji mężczyzn kilku znaczących zawodników nie zdobyło punktów, najlepszy z Polaków Maciej Kot na 25. pozycji.

Puchar Świata w Lillehammer otworzył drużynowy konkurs mieszany. Zwycięstwo odniosła w nim reprezentacja gospodarzy w składzie: Maren Lundby, Tom Hilde, Anette Sagen i Anders Bardal. Zdobyli łącznie 983,1 pkt. Na drugim miejscu uplasowała się reprezentacja Japonii (Yuki Ito, Yuta Watase, Sara Takanashi i Taku Takeuchi), a trzecie zajęła włoska drużyna (Elena Runggaldier, Andrea Morassi, Evelyn Insam i Sebastian Colloredo).
Na kolejnych pozycjach uplasowały się następujące drużyny: Niemcy, USA, Czechy, Słowenia, Szwajcaria, Francja, Finlandia, Rosja, Austria i Kanada. Austriacka drużyna nie zapunktowała z powodu dyskwalifikacji Andreasa Koflera.

W indywidualnym konkursie kobiet triumfowała Sara Takanashi (skoki na 96 m i 98 m, nota 265,2 pkt). Drugie miejsce zajęła prowadząca po pierwszej serii obrończyni tytułu, Sarah Hendrickson (98,5 m, 95 m, nota 261,4 pkt), a na trzecim uplasowała się reprezentantka gospodarzy Anette Sagen, skacząc na 99,5 m, 97 m i zdobywając 258,9 pkt. Na dalszych pozycjach w pierwszej dziesiątce uplasowały się: Carina Vogt, Evelyn Insam, Daniela Iraschko, Coline Mattel, Lindsey Van, Jacqueline Seifriedsberger i Katja Pozun.

W konkursie mężczyzn po pierwszej serii prowadził debiutujący Niemiec Andreas Wellinger, po skoku na 103 m. Ostatecznie zajął jednak piąte miejsce, po skoku na 98,5 m w drugiej serii. Zwycięstwo odniósł jego rodak Severin Freund, skacząc na 99 m i 100,5 m i zbierając łącznie 268,5 pkt. Za nim uplasował się Austriak Thomas Morgenstern (99 m, 102 m, 267,2 pkt), a trzeci był obrońca Kryształowej Kuli, Norweg Anders Bardal (98 m, 101 m, 267 pkt). Czwarte miejsce, ze stratą 0,6 pkt do podium zajął powracający do sportu Anders Jacobsen. Piąty był wspomniany Wellinger, a pozostałe miejsca w pierwszej dziesiątce zajęli: Anders Fannemel, Manuel Fettner, Gregor Schlierenzauer, Taku Takeuchi i Petr Prevc.

Kilku zawodników z czołówki uplasowało się na niższych miejscach niż spodziewane. Robert Kranjec, Tom Hilde, Roman Koudelka czy Andreas Wank nie awansowali do drugiej serii konkursowej. Natomiast 30. miejsce zajął Kamil Stoch, piąty zawodnik klasyfikacji generalnej zeszłego sezonu.
Pięć miejsc wyżej uplasował się odnoszący sukcesy tego lata Maciej Kot.

Jutro rozegrany zostanie konkurs na skoczni dużej.
Po pierwszych dwóch konkursach w klasyfikacji Pucharu Narodów panów prowadzi Norwegia (373 pkt), drugie są Niemcy (317 pkt), a trzecia Japonia (223 pkt)."
train,"Nowe prawo - rowerzysta z prawej! Akcje edukacyjne rowerzystów w całej Polsce

Pod koniec maja 2011 roku weszły w życie zmiany kodeksu Prawo o Ruchu Drogowym. Wiele wprowadzonych zmian dotyczyło między innymi rowerów i rowerzystów.

Dzięki nowym zapisom w Kodeksie pojawiają się definicje takich pojęć jak: pas ruchu dla rowerów czy śluza dla rowerów. Wyjaśniono także czym jest popularna ""riksza"" (wózek rowerowy o szerokości pow. 90 cm, przystosowany do przewozu osób). Nowe prawo jednoznacznie ustala także pierwszeństwo na skrzyżowaniach. Często bowiem dochodziło do nieporozumień, pomiędzy kierowcami samochodów a rowerzystami, wynikały one z niejednoznaczności polskiego prawa.
Od końca maja 2011 to rowerzysta ma bezwzględne pierwszeństwo na skrzyżowaniach i przejazdach rowerowych.

Pojawiły się także nowości:

Za zmianami Prawa o Ruchu Drogowym lobbowały organizacje zrzeszone w sieci ""Miasta dla Rowerów"", które w miesiąc po wprowadzeniu nowych przepisów postanowiły przypomnieć kierowcom o zmianach. Dlatego w wielu miastach w Polsce przez cały czerwiec odbywają się różnego rodzaju akcje promocyjno-edukacyjne. Polegają one między innymi na kręceniu filmów z prawidłowym i nieprawidłowym zachowaniem się na drodze, wieszaniem znaków informacyjnych przez skrzyżowaniami czy wręczaniu ulotek kierowcom na skrzyżowaniach.
Happeningi, organizowane we współpracy z Krajową Radą Bezpieczeństwa Ruchu Drogowego, odbywają się w czerwcu 2011 w następujących w miastach: 
Toruń , 
Szczecin ,
Poznań ,
Wrocław ,
Brzeg,
Radom,
Kraków ,
Łódź ,
Białystok ,
Olsztyn ."
train,"2010-07-19: Fotorelacja z III edycji Międzynarodowego Festiwalu Sztuki Naiwnej

W niedzielę 18 lipca 2010 już po raz kolejny odbył się Jarmark Sztuki w Nikiszowcu, impreza odbywająca się w ramach Festiwalu Sztuki Naiwnej. Tym razem był to otwarty plener artystyczny, połączony z prezentacją wyrobów rękodzielniczych i koncertami ulicznymi.
Inauguracja III Międzynarodowego Festiwalu Sztuki Naiwnej odbyła się w Galerii Szyb Wilson 25 czerwca 2010 wieczorem. W związku z zakończeniem współpracy dyrektora artystycznego ""Nikisz-For"" Adriana Kołodziejczyka, impreza od tego roku nosi nową nazwę ""Art Naif Festiwal"". Na wystawie zaprezentowano wiele różnorodnych prac twórców naiwnych z Polski i z zagranicy.
Uroczystego otwarcia Festiwalu dokonała wówczas Wiceprezydent Katowic Krystyna Siejna i Monika Paca, założycielka Galerii. Po raz pierwszy zostały wtedy wręczone „Wilsony”, nagrody dla wspierających galerię i fundację Eko-Art. Silesia. Statuetkami wyróżnieni zostali: Ewa Niewiadomska z Polskiego Radia Katowice, przewodniczący katowickiej Rady Miasta - Jerzy Forajter, Łukasz Kałębasiak z Gazety Wyborczej i Jacques Dubois z francuskiego Stowarzyszenia Fivan. Nagrody zostały zaprojektowane przez wykładowcę krakowskiej Akademii Sztuk Pięknych Pawła Orłowskiego, a wręczone przez Johanna Brosa, współzałożyciela Galerii Szyb Wilson. Podczas wystawy udostępniono do zwiedzania mongolską jurtę. Można było też posmakować potrawy tradycyjnej mongolskiej kuchni i delektować się mongolską herbatą. Na zakończenie uroczystości wystąpili goście z Mongolii. Można było też posłuchać ich pieśni i obejrzeć tradycyjne tańce. Został również wygłoszony wykład na temat jurty i jej roli w koczowniczym życiu mieszkańców Mongolii.

W niedzielę 18 lipca motywem przewodnim imprezy była również kultura mongolska. Na placu kościelnym ustawiono jurtę, a artyści skupieni w grupie ""GAN Grota"" tworzyli od podstaw instalację ""zapaśnika mongolskiego"". Natomiast dla dzieci zorganizowano dynamiczne i barwne kuglarskie interakcje dzielnicowe w starym stylu elwrów śląskich oraz warsztaty plastyczne. Jak zwykle nie zabrakło twórców z Grupy Janowskiej, można ich było podpatrzeć przy pracy. Zdzisław Majerczyk zapalony kolarz, który okrążył całą Polskę na rowerze, twórca nowego szlaku rowerowego wokół Nikiszowca i Giszowca, nawet w tym dniu nie rozstawał się ze swoim pojazdem. Rower posłużył mu jako sztaluga. Zaś na frontowej ścianie zabytkowego kościoła św. Anny, inni członkowie Grupy Janowskiej, która właśnie tu w Nikiszowcu przed laty rozpoczęła swoją działalność, zaprezentowali swoje prace. Chociaż pogoda płatała figle, to publiczność jak zwykle dopisała, a pomiędzy oglądającymi prace twórców naiwnych, można było dostrzec nawet Prezydenta Katowic Piotra Uszoka. Nie zabrakło również gospodarza całej imprezy, Moniki Pacy, która od początku wszystkiego doglądała i udzielała wywiadów mediom. Zakończenie Festiwalu planowane jest na 31 lipca 2010.

Fotorelacja."
train,"2007-08-21: Politycy układają listy wyborcze

Według ""Rzeczpospolitej"" choć wybory wcale nie są jeszcze przesądzone, politycy już zabrali się za układanie list wyborczych.

W Łodzi Leszek Miller - podobnie jak przed dwoma laty - zabiega o wpisanie go na ostatnie miejsce na liście.

Teraz jako kandydat LiD będzie rywalizował o głosy m.in. z Mirosławem Orzechowskim (LPR), do niedawna wiceministrem oświaty, Janiną Goss, oraz senatorem Stefanem Niesiołowskim.

W Poznaniu zmierzą się - Waldy Dzikowski (PO), Filip Libicki (PiS), Andrzej Aumiller (LiS) i Sylwia Pusz (LiD).

W Krakowie - Jan Rokita (PO), Zbigniew Ziobro (PiS) i Jerzy Hausner (LiD).

Natomiast we Wrocławiu - Bogdan Zdrojewski (PO), Kazimierz Ujazdowski (PiS), Janusz Dobrosz (LiS) oraz Władysław Frasyniuk (LiD).

W Warszawie prawdopodobnie będzie drugi pojedynek Kaczyński - Tusk. Tyle, że tym razem lider PO stanie do walki z Jarosławem a nie z Lechem, a także z Romanem Giertychem i Markiem Borowskim."
train,"2006-05-22: Bruksela: Zmiana samorządowej ordynacji wyborczej?

Wicepremier i minister rolnictwa Andrzej Lepper powiedział w Brukseli, że Samoobrona chce zmiany samorządowej ordynacji wyborczej tak, by wójtowie, burmistrzowie i prezydenci miast byli wybierani przez rady gmin i miast, a nie w wyborach bezpośrednich. Obecne przepisy, wprowadzające bezpośrednie wybory wójtów, burmistrzów i prezydentów miast obowiązują od 2002 r.

""""Zdecydowanie chcemy wrócić do tego, co było, żeby rady gmin i miast wybierały wójtów, burmistrzów i prezydentów"""" - powiedział wicepremier. Jego zdaniem, wariantów może być kilka. """"Być może trzeba pójść w takim kierunku, aby w miastach powyżej pół miliona były wybory bezpośrednie prezydentów"""" - zaznaczył.

W ""Dzienniku"" czytamy wypowiedź posła Samoobrony Grzegorza Skwierczyńskiego. Według niego, wybrani bezpośrednio wójtowie, burmistrzowie i prezydenci miast nie chcą często współpracować z radami gminnymi, a ich odwołanie jest praktycznie niemożliwe.

PO Wetuje.

Wiceszef PO Jan Rokita zapowiedział, że Platforma będzie mobilizować wszystkich polskich samorządowców przeciwko zniesieniu bezpośrednich wyborów na wójtów, burmistrzów i prezydentów miast. Zaapelował też do premiera Kazimierza Marcinkiewicza, aby publicznie przeciwstawił się tej koncepcji.

Będziemy się starali zmobilizować wszystkich polskich samorządowców przeciwko inicjatywie Andrzeja Leppera, który chce odebrać Polakom prawo do wybierania wójtów, burmistrzów, czy prezydentów - powiedział Rokita dziennikarzom w Sejmie. Tę inicjatywę musimy zablokować - podkreślił.

Wzywam publicznie pana premiera Kazimierza Marcinkiewicza, który był zwolennikiem samorządu terytorialnego, zwolennikiem bezpośredniego wyboru wójtów, burmistrzów i prezydentów, aby publicznie przeciwstawił się tej wyjątkowo złej i szkodliwej inicjatywie Leppera i ażeby w tej sprawie potępił swojego wicepremiera, który chce odebrać prawa polskim obywatelom - oświadczył polityk Platformy."
train,"2009-02-22: Inauguracja Międzynarodowego Roku Astronomii w Toruniu

W Toruniu odbywają się uroczystości inaugurujące Międzynarodowy Rok Astronomii w Polsce.

19 lutego, w dniu 536. rocznicy urodzin Mikołaja Kopernika odbyło się uroczyste odsłonięcie instalacji plastycznej przedstawiającej planetoidę 12999 Toruń. Odsłonięciu rzeźby zaprojektowanej przez Paulinę Kaczor-Paczkowską towarzyszył pokaz pirotechniczny autorstwa Pawła Zyguły.

Po odsłonięciu rzeźby profesor Tadeusz Michałowski (inicjator nadania planetoidzie odkrytej przez Edwarda Bowella, nazwy upamiętniającej Toruń) wygłosił w planetarium wykład na temat ""Jak wygląda 12999 Toruń?"".

Inauguracja Międzynarodowego Roku Astronomii zbiegła się z corocznym świętem Uniwersytetu Mikołaja Kopernika oraz 30. rocznicą powstania chóru akademickiego tej uczelni. Z tego względu podczas tradycyjnego koncertu uniwersyteckiego, który odbył się 20 lutego 2009, chór wykonał premierową kompozycję Magdaleny Cynk ""Planetoida 12999 Toruń"".

21 lutego w Ratuszu Staromiejskim odbyła się premiera szwedzkiego filmu dokumentalnego ""Tajemnica kody Kopernika"" dotyczącego badań zakończonych odkryciem grobu astronoma we Fromborku.

Zakończenie uroczystości związanych z polską inauguracją Międzynarodowego Roku Astronomii zaplanowane jest na 26 lutego, kiedy prof. Michał Heller wygłosi na UMK wykład zatytułowany ""Czas człowieka, czas Wszechświata"". Będzie to XXII wykład im. Aleksandra Jabłońskiego organizowany przez Wydział Fizyki, Astronomii i Informatyki Stosowanej UMK"
train,"2007-12-19: O. Rydzyk straci 27 mln zł dotacji z NFOŚ

Lux Veritatis, fundacja o. Tadeusza Rydzyka nie otrzyma 27 mln zł dotacji na odwierty geotermalne. Przyczyną odmowy przyznania dotacji jest niezgodna z prawem koncesja na prace geologiczne, wydana przez byłego ministra środowiska Jana Szyszko.

Wydana dziewięć dni po wyborach parlamentarnych koncesja autorstwa ministra Szyszki nie zawierała wymaganej oceny oddziaływania inwestycji na środowisko naturalne. Ocena taka, wydawana przez wojewódzkiego konserwatora przyrody jest konieczna do utrzymania poprawności koncesji.

Gazeta Wyborcza zaznaczyła, że pominięcie opinii konserwatora mogło być świadome, gdyż teren planowanych przez o. Rydzyka inwestycji znajduje się na obszarze chronionym Natura 2000 i prawdopodobnie ocena konserwatora byłaby negatywna. Minister Szyszko w wydanej koncesji podjął jednak próbę osobistego uzasadnienia zgody na odwierty, pisząc: „Przedsiębiorca zaplanował wykonywanie robót poszukiwawczych bez użycia materiałów wybuchowych (...). Projektowane prace nie będą znacząco oddziaływać na obszar ochronny Natura 2000 w związku z ich prowadzeniem poza okresem lęgowym”. Jednak kontrolerzy prowadzący badanie planów fundacji Lux Veritatis orzekli, że pisemny wniosek o ocenę konserwatora i jego pozytywna odpowiedź jest konieczna do zachowania prawomocności koncesji.

Brak oceny oddziaływania na środowisko naturalne jest podstawą do uchylenia koncesji, a w wyniku tego również do uchylenia decyzji o wypłacie dotacji. Posiadanie koncesji było warunkiem koniecznym przy ubieganiu się o dotację z Narodowego Funduszu Ochrony Środowiska i Gospodarki Wodnej."
train,"2007-08-28: Kwaśniewski przeciwny wcześniejszym wyborom, zanim nie zostaną powołane komisje śledcze

Aleksander Kwaśniewski jest przeciwny wcześniejszym wyborom, zanim nie zostaną powołane komisje śledcze.

Według Kwaśniewskiego ""opinii publicznej należy się wyjaśnienie zarzutów ministra Kaczmarka, wobec nie tylko ministra sprawiedliwości Zbigniewa Ziobry, ale całego rządu Jarosława Kaczyńskiego"".

Kwaśniewski powiedział też, że dziwi się, iż wszyscy tak łatwo godzą się na wcześniejsze wybory oraz temu, że tylko jedna partia prowadzi kampanię wyborczą.

Na pytanie o ewentualne listy wyborcze LiD, Kwaśniewski potwierdził, że nie powinien się na nich znaleźć były premier Józef Oleksy. Nie wiadomo natomiast, jaki będzie los innego byłego premiera Leszka Millera. Na pierwszym miejscu listy LiD w Warszawie znajdzie się prawdopodobnie lider SdPl Marek Borowski."
train,"2007-07-08: Pracownik Kancelarii Prezydenta aresztowany

Artur Piłka został aresztowany pod zarzutem wprowadzania do obiegu substancji odurzających.
Taką informację podał do wiadomości Maciej Łopiński, sekretarz stanu Kancelarii Prezydenta.

Kancelaria o podejrzeniach wobec Artura Piłka miała wiedzieć już od maja. Jednak nie podjęto żadnych kroków dyscyplinarnych wobec podejrzanego, by wesprzeć służby w prowadzonym śledztwie.

Łapiński zapytany o to dlaczego ujawnił nazwisko zatrzymanego powiedział, że rozmawiał w tej sprawie ze Zbigniewem Ziobro i nazwisko może podać ponieważ nie postawiono Piłce jeszcze zarzutów. Minister sprawiedliwości ujawnił też, że sprawa dotyczy kokainy.

W KP Artur Piłka był odpowiedzialny za sprawy związane ze sportem. Wcześniej pracował m.in. w Ministerstwie Edukacji Narodowej i Sportu, był wiceprezesem Polskiego Komitetu Olimpijskiego oraz prezesem Zarządu Głównego Szkolnego Związku Sportowego.

Oświadczenie Kancelarii Prezydenta brzmi następująco:"
train,"2010-09-20: XIV Warszawski Festiwal Nauki: dzień trzeci

Trwa XIV Warszawski Festiwal Nauki, który zapowiadaliśmy. Odbyło się kilkadziesiąt imprez mających na celu popularyzację nauki.
Podczas trzeciego dnia festiwalu, 20 września 2010, dr inż. Maciej Pilarek wygłosił wykład pod tytułem ""Sztuczna krew i oddychanie cieczą, czyli perfluorozwiązki w biotechnologii i medycynie"". Słuchacze mogli dowiedzieć się o najnowszych zastosowaniach perfluorowęglowodorów. Ciekłe związki z tej grupy dzięki swojej nie reaktywności i zdolności do rozpuszczania w nich dużych ilości tlenu i dwutlenku węgla mogą służyć jako tymczasowy substytut krwi oraz jako nośnik tlenu dla hodowli biologicznych. Wykorzystywane są także jako substancja do wypełniania płuc wcześniaków oraz jako nośnik tlenu w hodowlach komórek zwierzęcych. Prezentacja wyjątkowo odbyła się bez pokazu slajdów z powodu problemów technicznych. Zainteresowane osoby mogły jednak zapoznać się z obrazami na laptopie po wysłuchaniu zasadniczej części.

Na kolejnym wykładzie pt „Co widzi mózg?” prof. dr hab. Andrzej Wróbel opowiadał o tym, jak oszukuje nas nasz własny organizm. Okazuje się, że nie dość że większość informacji nie dociera do naszej świadomości, to w dodatku to, co już dotrze, niekoniecznie jest tym, co faktycznie istnieje. Złudzenia optyczne posłużyły za przykład funkcjonowania naszego układu nerwowego. Dowiedzieć się można było na przykład, jak mechanizm hamowania obocznego wyjaśnia złudzenie Hermana. Sala okazała się zbyt mała dla przybyłych gości nawet mimo tego, że wykład był transmitowany na dwa pomieszczenia."
train,"2007-07-05: Zalewski zawieszony w prawach członka PiS

Szef komisji spraw zagranicznych Paweł Zalewski został zawieszony w prawach członka Prawa i Sprawiedliwości. Wiceszef PiS ma stanąć przed sądem koleżeńskim.

Wszystko za sprawą wtorkowej wypowiedzi Zalewskiego na antenie radia Tok FM. W wywiadzie udzielonym rozgłośni poseł skrytykował Annę Fotygę.

Sekretarz stanu w Kancelarii Prezydenta Maciej Łopiński uważa, że wtorkowa wypowiedź szefa komisji spraw zagranicznych o Annie Fotydze był nielojalna wobec prezydenta, rządu i PiS.

""Jestem zaskoczony jego stanowiskiem, zdziwiony jego wywiadem, nie rozumiem tego"" - powiedział Łopiński."
train,"2008-10-14: Warszawa: remont pętli autobusowej Rondo Wiatraczna

3 września rozpoczął się remont pętli przy Rondzie Wiatraczna na warszawskim Grochowie.
Zgodnie z ogłoszeniem przetargowym roboty remontowe powinny zostać zakończone 30 listopada 2008 r. Zostaną one wykonane za kwotę 780000 PLN (bez VAT). Przetarg wygrała firma POL-AQUA S.A. z Piaseczna. Najwyższa oferta opiewała na kwotę 911104.89 PLN. Ogółem do przetargu przystąpiły trzy firmy.

Zmianie uległo rozmieszczenie przystanków. Zawieszono takie przystanki jak: Wiatraczna 14, 15 i 23. Po zmianach spowodowanych robotami drogowymi linie autobusowe odjeżdżają:

Natomiast linie prywatne i państwowych przedsiębiorstw komunikacji samochodowej odjeżdżają z miejsca przeniesionego ok. 85 metrów do tyłu."
train,"2008-12-30: Senator Andrzej Person pisze doktorat z historii golfa

Jak dowiedział się serwis internetowy tvp.info, senator PO Andrzej Person pisze doktorat o historii golfa. ""Golf, ze sportu elit, stał się rozrywką dostępną także klasy średniej. Pierwszy raz w Polsce powstaje doktorat na ten temat"" – stwierdził senator.

Person swojej pracy doktorskiej będzie bronił na wrocławskiej Akademii Wychowania Fizycznego.

Senator nie bez powodu zajął się tym tematem. W swojej karierze był już prezesem Polskiego Związku Golfa, czynnie uprawia sport. Zdradził dla TVP Info, że w celu poznania dokładnej historii golfa rozmawiał m.in. z nieżyjącym już Joe Wójcikiem – organizatorem turniejów golfowych w Chicago w czasach wielkiego kryzysu.

Pomógł mu też poseł PO i reżyser Kazimierz Kutz opowiadając o tym, jak jeżdżąc do szkoły obserwował golfistów grających w katowickim Giszowcu. Tam pole golfowe powstało dzięki amerykańskim inżynierom, którzy przyjechali budować kopalnie. ""Z czasem grało tam coraz więcej Polaków"" - mówił Person."
train,"Papież Benedykt XVI zamierza abdykować

Podczas odbywającego się w Watykanie konsystorza papież Benedykt XVI ogłosił, że 28 lutego zamierza abdykować. Papież swoją decyzję uzasadnił podeszłym wiekiem oraz brakiem sił.

Podczas wygłoszonego w czasie konsystorza przemówienia do Benedykt XVI zwrócił się do obecnych kardynałów: """"W pełni świadom powagi tego aktu, z pełną wolnością, oświadczam, że rezygnuję z posługi Biskupa Rzymu, Następcy Piotra, powierzonej mi przez Kardynałów 19 kwietnia 2005 roku, tak, że od 28 lutego 2013 roku, od godziny 20.00, rzymska stolica, Stolica św. Piotra, będzie zwolniona i będzie konieczne, aby ci, którzy do tego posiadają kompetencje, zwołali Konklawe dla wyboru nowego Papieża"""".

Informacje podana początkowo przez Agencje informacyjna ANSA oraz ""Corriere della Sera"" potwierdził oficjalnie rzecznik Stolicy Apostolskiej ks. Federico Lombardi SJ, dyrektor Biura Prasowego Stolicy Apostolskiej. Podczas konferencji prasowej Rzecznik Prasowy Stolicy Apostolskiej. Poinformował on także, ze po 28 lutego na czas ""sede vacante"" dotychczasowy papież zamieszka w Castel Gandolfo, nie będzie on tez brał udziału w odbywającym się konklawe. Po wyborze nowego papieża Benedykt XVI przeprowadzi się do klasztoru klauzurowego na terenie Watykanu, gdzie będzie się oddawał modlitwie i refleksjom.

Informacja o planowanej abdykacji była wielkim zaskoczeniem. Sam dziekan Kolegium Kardynalskiego kardynał Angelo Sodano, pytany przez ""Corriere della Sera"" o komentarz w sprawie powiedział tylko ""Grom z jasnego nieba"".

Sam Benedykt XVI nigdy nie wykluczał możliwości abdykacji. W wywiadzie rzece ""Światło świata. Papież, Kościół, znaki czasu"" papież napisał:
Od momentu wejścia w życie abdykacji papieża w Kościele wszystkimi pilnymi sprawami zarządzał będzie kardynał kamerling. Dziś jest nim włoski kard. Tarcisio Bertone. Kardynał Kamerling jest także odpowiedzialny za zwołanie konklawe, podczas którego zostanie wybrany kolejna głowa Kościoła Katolickiego. W momencie powstania wakatu na Stolicy Piotrowej. Kamerling zwołuje dwa rodzaje kongregacji, kongregacje ogólne i kongregacje partykularne. W Kongregacjach ogólnych powinni uczestniczyć wszyscy obecni w Rzymie Kardynałowie. Kongregacje partykularne składają się z Kardynała kamerlinga i trzech wylosowanych kardynałów zwanych asystentami. Asystenci w kongregacji partykularnej sprawują swoją funkcję przez 3 dni po tym czasie wylosowywani są nowi asystenci.

Georg Ratzinger 89-letni kanonik kapituły katedralnej w Ratyzbonie, a prywatnie brat papieża Benedykta XVI pytany o powody abdykacji papieża wskazał problemy zdrowotne jako główną przyczynę tej decyzji. - Wiek mu ciąży. Ma problemy z chodzeniem - powiedział agencji DPA.

Decyzja Benedykta XVI mimo iż niespotykana od około 700 lat nie jest niespotykaną w historii. Z grona dwustu sześćdziesięciu dwóch papieży swojego urzędu zrzekło się już czterech: Poncjan w roku 235, Jan XVIII w roku 1009, Celestyn V w roku 1294, Grzegorz XII w roku 1415.

Benedykt XVI został wybrany papieżem 19 kwietnia 2005 roku podczas konklawe odbywającego się po śmierci Jana Pawła II. Przed objęciem Stolicy Piotrowej w 1977 przyjął purpurę kardynalską, a w latach 1981-2005 pełnił funkcję prefekta Kongregacji Nauki Wiary."
train,"2007-10-10: Lech Kaczyński w Wilnie

10 października 2007 r. Lech Kaczyński udał się do Wilna, gdzie wziął udział w konferencji poświęconej bezpieczeństwu energetycznemu „Odpowiedzialna energia dla odpowiedzialnych partnerów”.

W środę prezydent uczestniczył w pierwszej rundzie rozmów okrągłego stołu „Nowe trasy dostaw energii – kontynuacja krakowskiej konferencji energetycznej”. Po pierwszej rundzie rozmów nastąpiła ceremonia podpisania porozumienia w sprawie mostu energetycznego i wdrożenia projektu rurociągu Odessa-Brody-Płock pomiędzy Polską a Litwą. Ze strony polskiej porozumienie podpisał Sekretarz Stanu w Ministerstwie Gospodarki Piotr Naimski.

Wieczorem Lech Kaczyński wziął udział w obiedzie roboczym wydanym przez prezydenta Litwy Valdasa Adamkusa.

W drugim dniu wizyty Lech Kaczyński weźmie udział w drugiej rundzie rozmów okrągłego stołu „Rozszerzenie europejskiej współpracy energetycznej na region Morza Kaspijskiego i Czarnego – w stronę szerszego rynku energetycznego” oraz trzeciej rundzie rozmów „Globalne zagrożenia dla bezpieczeństwa energetycznego i zewnętrznej polityki energetycznej UE”.

Na godziny popołudniowe zaplanowana jest uroczystość otwarcia nowej siedziby Ambasady RP w Wilnie z udziałem prezydentów Polski i Litwy."
train,"Francja: w wyborach prezydenckich zwyciężył Francois Hollande

Podczas drugiej tury wyborów prezydenckich we Francji zwyciężył Francois Hollande uzyskując 51,62% głosów.

Kontrkandydat (dotychczasowy prezydent) Nicolas Sarkozy uzyskał 48,38%. Do urn poszło ok 37 mln osób (z 46 mln uprawnionych do głosowania).

Hollande będzie pierwszym lewicowym prezydentem Francji od czasu Francois Mitterranda, który piastował najwyższy urząd przez dwie siedmioletnie kadencje - w latach 1981-1995 roku. Od tamtej pory wszyscy kolejni prezydencji Francji pochodzili z prawicy.

10 i 17 czerwca odbędą się dwie tury wyborów parlamentarnych we Francji i daty te wyznaczają absolutny priorytet nowego prezydenta, który musi dołożyć wszelkich starań, by jego Partia Socjalistyczna wygrała."
train,"Dokonano precyzyjniejszego pomiaru masy protonu z wykorzystaniem pułapki Penninga

Fizycy z Instytutu Fizyki Jądrowej Maxa Plancka w Heidelberg ze wsparciem technologicznym japońskiego instytutu Riken dokonali precyzyjniejszego pomiaru masy protonu, dzięki czemu okazało się, że jest ona znacznie mniejsza niż wynikało to z wcześniejszych pomiarów.

Opracowane przez RIKEN’s Ulmer Fundamental Symmetries Laboratory ultraczułe detektory pojedynczych cząstek elementarnych z zastosowaniem zaawansowanej pułapki Penninga pozwoliło określić masę protonu na 1,007276466583 jednostki masy atomowej – 1,007276466583(15)(29), gdzie wartości w nawiasach odnoszą się do statystycznej i systematycznej niepewności. Do tej pory wartość tę przyjmowano jako 1,007276466879 jednostki atomowej.

Sven Sturm z Instytutu Fizyki Jądrowej Maxa Plancka zakłada, że jest możliwe jeszcze dokładniejsze zbadanie masy protonu, przy czym spodziewa się, że wyniki jego zespołu będą weryfikowane także przez inne grupy fizyków, aby mieć pewność co do dokonanego pomiaru, który już jest znacznie precyzyjniejszy od poprzednich.

Wyniki badań opublikowane zostały w ""Physical Review Letters""."
train,"Polscy naukowcy odkryli planety swobodne

Międzynarodowy zespół astronomów z udziałem naukowców z Polski odkrył planety swobodne zupełnie nową kategorię planet pozasłonecznych samotnie poruszających się w przestrzeni kosmicznej o odkryciu naukowym informuje najnowszy numer prestiżowego czasopisma „Nature”.

Odkrycia dziesięciu planet swobodnych nienależących do żadnego układu planetarnego dokonał międzynarodowy zespół astronomów prowadzący fotometryczne przeglądy nieba w kierunku centrum Naszej Galaktyki w poszukiwaniu zjawisk tzw. mikrosoczewkowania grawitacyjnego.
W skład zespołu wchodzą naukowcy z prowadzonego w Obserwatorium Astronomicznym Uniwersytetu Warszawskiego pod kierunkiem prof. dr hab. Andrzej Udalskiego wielkoskalowego przeglądu nieba OGLE (z ang. ""Optical Gravitational Lensing Experiment"") oraz japońsko-nowozelandcy naukowcy z projektu MOA (Microlensing Observations in Astrophysics).

Wcześniej swobodne planety były przedmiotem teorii naukowych, a ich istnienie pozostawało niepewne. Obecne odkrycie potwierdza, że obiekty tego typu rzeczywiście istnieją w kosmosie.
Przypuszcza się, że planety swobodne powstają w dyskach protoplanetarnych, z których zostają wyrzucone i oderwane od macierzystych układów planetarnych przez siły grawitacyjne wywołane na skutek zbliżania do sąsiednich masywnych planet lub sąsiednich gwiazd. Oderwane wówczas planety krążą na stabilnych orbitach wokół środka Galaktyki. Systemy planetarne w fazie formowania często pozostają niestabilne i ucieczka z nich planet jest częstym zjawiskiem.

W skład polskiego zespołu OGLE, kierowanego przez prof. Andrzej Udalskiego, wchodzą: Michał Szymański, Marcin Kubiak, Grzegorz Pietrzyński, Radosław Poleski, Igor Soszyński, Łukasz Wyrzykowski oraz Krzysztof Ulaczyk."
train,"2009-08-12: W Inguszetii zamordowano ministra budownictwa

W Inguszetii zamordowano kolejnego przedstawiciela władzy. Minister budownictwa Rusłan Amirchanow został zastrzelony w swoim gabinecie.

Dwa miesiące temu podobnie zginęła wiceprzewodnicząca Sądu Najwyższego Aza Gazgirjejewa. Wcześniej nieudanego zamachu dokonano na prezydenta tej republiki, Junus-Bek Jewkurowa. Został on ciężko ranny i obecnie przebywa w sanatorium na leczeniu."
train,"2007-06-13: Zeznania Leppera w sprawie weksli

Dziś Andrzej Lepper został przesłuchany w sprawie weksli Samoobrony.

""Powiedziałem wszystko, co mi wiadomo w tej sprawie, wszystko to, o co mnie pytano"" - powiedział Lepper po zakończeniu przesłuchania.

Oprócz Andrzeja Leppera w tej sprawie mają zeznawać także inni członkowie Samoobrony.
Śledztwo jest prowadzone na wniosek byłego marszałka Sejmu, Marka Jurka. 19 stycznia złożył on do Trybunału Konstytucyjnego wniosek o rozpatrzenie, czy w związku z wekslami Samoobrony doszło do naruszenia konstytucji.
Wicepremier był przesłuchiwany w związku z prowadzonym przez Prokuraturę Apelacyjną w Poznaniu postępowaniem dotyczącym weksli Samoobrony zleconym przez Trybunał Konstytucyjny.

Poznańska prokuratura apelacyjna od grudnia 2006 roku prowadzi też śledztwo, w którym bada czy podpisane przez parlamentarzystów, którzy startowali z list wyborczych Samoobrony, weksle in blanco były wykorzystywane do ich szantażowania. Prokuratura zebrany materiał przekaże Trybunałowi."
train,"2007-07-25: Policja dopuściła się zaniedbań przy poszukiwaniu 17-latki z Ostródy

Biuro Kontroli Komendy Głównej Policji w Warszawie stwierdziło, że w związku z poszukiwaniami Małgorzaty, zaginionej 22 czerwca dopuszczono sie uchybień. 17-letnia dziewczynę znaleziono na torach kolejowych niedaleko Iławy.

Kontrola została przeprowadzona na zlecenie Konrada Kornatowskiego, Komendanta Głównego Policji po tym jak rodzina Małgorzaty oskarżyła policję o opieszałość w poszukiwaniach.

Danuta Wołk-Karaczewska, rzeczniczka szefa policji powiedziała, że biuro kontroli wykazało, iż policjanci z Ostródy ""nie podjęli i nie zainicjowali wszystkich przewidzianych przepisami czynności poszukiwawczych"". Kontrola wykazała również, że nie zastosowano wszystkich możliwości ""użycia sił i środków policyjnych"" do prowadzenia poszukiwań na dworcach i terenach wokół torów kolejowych oraz nie zebrano wyczerpujących informacji od rodziny zgłaszającej zaginięcie, znajomych i byłego chłopaka dziewczyny.

17-latka zaginęła 22 czerwca gdy wracał z uroczystości zakończenia roku szkolnego do domu pociągiem do Ostródy (relacji Bydgoszcz - Olsztyn). 25 czerwca ok. godziny 10:00 nieprzytomną dziewczynę przy torach w Rudzienicach znalazł pracownik PKP. Znalazła się w szpitalu w Elblągu.

""Wstępnie lekarze ocenili, że obrażenia na jej ciele nie wskazują na pobicie. Ale śledztwo w tej sprawie jest wielowątkowe i pobicie też jest brane pod uwagę. Policjanci wyjaśniają też, czy to zdarzenie mogło być próbą popełnienia samobójstwa lub nieszczęśliwym wypadkiem"" - mówił zaraz po znalezieniu dziewczyny Piotr Korzeniowski z wojewódzkiej komendy policji w Olsztynie.

Małgorzata zmarła 1 lipca o godz. 13:10. ""Informację o śmierci przekazał ordynator oddziału anestezjologii i intensywnej terapii"" - poinformowała wówczas Elżbieta Gubaro, rzecznik Szpitala Wojewódzkiego w Elblągu"
train,"2009-05-18: Trzeci i czwarty spacer kosmiczny do teleskopu Hubble'a

Astronauci wahadłowca Atlantis wykonali w ramach misji STS-125, ostatniej misji serwisowej Kosmicznego Teleskopu Hubble'a, kolejne dwa spacery kosmiczne.

EVA-3.

Sobotnie wyjście do teleskopu trwało 6 godzin i 36 minut. Ponownie wzięli w nim udział John Grunsfeld i Drew Feustel. Astronauci zainstalowali nowy instrument naukowy, spektrograf COS (Cosmic Origins Spectrograph) oraz naprawili inny, siedmioletni przyrząd, Advanced Camera for Surveys, który przestał działać w wyniku usterki elektrycznej. Nowy przyrząd będzie badał wielkoskalową strukturę Wszechświata, co ma pomóc odpowiedzieć na pytania dotyczące formowania się galaktyk i skupiania się ich w gromady.
Gdy w 2002 roku zainstalowano na Hubble'u kamerę ACS, zwiększyła ona 10 krotnie czułość teleskopu i powiększyła pole widzenia. Niestety w 2007 roku doznała usterki elektrycznej i przestała działać. Jej działanie wspomoże wykorzystanie teleskopu do badań nad ciemną materią i ciemną energią. Astronauci ""ożywili"" przyrząd wymieniając jego układy elektroniczne, w tym zasilacz, na nowe. Główny naukowiec projektu, David Leckrone, powiedział, że NASA ""po raz pierwszy naprawiała w kosmosie tego typu instrument naukowy. To całkowicie pionierskie przedsięwzięcie. Naprawa w sensie dosłownej wymiany obwodów elektronicznych."" Dodał, że ""za każdym razem, gdy próbujesz czegoś nowego, a stawka jest wysoka, to czas, gdy wstrzymujesz oddech"".

Naprawa instrumentu wymagała wykręcenia 32 małych śrubek w celu dostania się do jego wnętrza. Użyto też specjalnej osłony, aby zapobiec ucieczce w kosmos jakiejkolwiek ważnego podzespołu.

EVA-4.

W przedostatnim, 4 z 5 spacerów kosmicznych, wzięli udział Michael Massimino i Michael Good. Podobnie jak w sobotę, astronauci musieli wykazać się siłą i desperacją, aby z powodzeniem ukończyć postawione przed nimi zadania.

Trwająca aż 8 godzin i 2 minuty EVA-4 zakończyła się naprawą kolejnego instrumentu Hubble'a, Space Telescope Imaging Spectrograph (STIS).

Astronauci musieli odkręcić 111 śrub, aby dostać się do wnętrza przyrządu, pokonując wcześniej, za pomocą własnych mięśni, przeszkadzającą w tym poręcz, gdyż nie dało się wykręcić jednej z śrub ją mocujących. Naprawa polegała na wymianie płytki drukowanej z układami elektronicznymi. Po wymianie elementów, centrum kontroli lotu teleskopu wykonało krótki test sprawdzający, czy naprawa odniosła skutek:
- ""Atlantis, Houston, mam wieści z STOCC (Space Telescope Operations Control Center), jeśli można"" - zaczął Dan Burbank, odpowiedzialny w Houston za łączność z promem.
- ""Jesteśmy gotowi"", odpowiedział astronauta Grunsfeld.
- ""Miło nam poinformować, że test zakończył się pomyślnie i STIS znów działa.""
Massimino zaśmiał się mówiąc ""brzmi świetnie. Wielkie dzięki, Dan.""
Naprawa przywróciła działanie jednego z dwóch niezależnych kanałów spektrografu obrazującego, który popsuł się w 2004 roku z powodu usterki zasilacza niskiego napięcia. Udana naprawa dała astronomom szansę na pracę z teleskopem wyposażonym w 5 instrumentów, największej ilości od początku trwania misji HST. Oznacza to też, że teleskop ma większe możliwości działania niż 19 lat temu, gdy zaczynał pracę.

Spacer wydłużył się też z powodu wyczerpania się baterii uniwersalnego narzędzia astronautów, co sfrustrowany Massimino skwitował krótkim ""No, do cholery"". Musieli się oni cofnąć do śluzy promu, aby pobrać zapasowe akumulatory i uzupełnić zapasy tlenu w skafandrach. 

W trakcie poniedziałkowego, ostatniego wyjścia do teleskopu, astronauci mają wymienić pozostałe 3 akumulatory teleskopu, czujnik położenia oraz najbardziej uszkodzone panele izolacyjne poszycia teleskopu. Te ostatnie miały zostać wymienione w podczas opisywanego spaceru, ale z powodu problemów z instrumentem STIS, nie starczyło już na to czasu."
train,"2006-11-17: Religa: jak chcecie mnie rozliczać za pomylenie ampułek, to ja to pieprzę!

W rozmowie z „Dziennikiem” minister zdrowia Zbigniew Religa powiedział: ""Mam swój honor. Już raz podałem się do dymisji. Ale jak chcecie mnie rozliczać za pomylenie ampułek, to ja to pieprzę! Nie chce być ministrem."" Minister winą za wykrytą przez ""Dziennik"" aferę lekową obciąża Jelfę, producenta corhydronu. """"Odpowiedzialność nie może spadać na przedstawicieli państwa. Konsekwencje, w tym karne, muszą ponieść ludzie, którzy bezpośrednio przyczynili się do błędu"""" - stwierdził w wywiadzie Religa."
train,"2005-03-29: Krajobraz po trzęsieniu w Indonezji - kilka tysięcy ofiar

Po wczorajszym trzęsieniu ziemi na Oceanie Indyjskim, na zachodnim wybrzeżu Sumatry, przewidywanych jest od tysiąca do dwóch tysięcy ofiar śmiertelnych na wyspie Nias – jak powiedział wiceprezydent Indonezji, Jusuf Kalla.

Na wyspie zginęło 330 osób, a zniszczeniu uległo do 75% domów. Wiele ludzi prawdopodobnie pozostaje uwięzionych w gruzie. Ponadto tsunami o wysokości trzech metrów uderzyło wyspę Simeuleu u wybrzeży prowincji Aceh na Sumatrze. Jak na razie, brak oficjalnych informacji o ofiarach w tym miejscu.

Jak powiedział Aleksander Chećko, rzecznik MSZ, na razie nie ma informacji, czy w trzęsieniu ziemi ucierpieli obywatele polscy."
train,"2008-09-03: Tusk: ""Jest mi obojętne, co będzie się działo ze Zbigniewem Ziobrą""

– ""Jest mi obojętne, co będzie się działo ze Zbigniewem Ziobrą; ważne, żeby prawo i sprawiedliwość zatriumfowało"" – powiedział premier Polski, Donald Tusk pytany o sprawę Zbigniewa Ziobry.

– ""Nie sądzę, żeby kwestia immunitetu mogła być w ogóle traktowana jako kwestia polityczna"" – dodał premier i odniósł się do sytuacji, kiedy w poprzedniej kadencji Sejmu zrzekł się immunitetu.

– ""Jeśli trzeba, to ja mogę dać osobistą gwarancję, że żadne polityczne przesłanki – jeśli chodzi o mój obóz polityczny – za tym nie stały"" – stwierdził Tusk."
train,"2008-08-02: Łomża: V Paralotniowe Mistrzostwa Europy

Rozpoczęły się V Paralotniowe Mistrzostwa Europy PPG organizowane przez tygodnik ""Kontakty"" w Łomży pod patronatem marszałka województwa podlaskiego, prezydenta Łomży oraz starosty powiatu łomżyńskiego.

Przez osiem dni nad niebem w okolicach Łomży będą panować paralotnie z całej Europy i nie tylko. W zawodach weźmie udział rekordowa liczba 130 paralotniarzy z takich krajów jak Anglia, Czechy, Francja, Hiszpania, Niemcy, Polska, Portugalia, Rosja, Włochy oraz Brazylia. W dotychczasowych edycjach Mistrzostw Europy brało udział zazwyczaj ok. 70-80 zawodników.

Zawody takiej rangi odbywają się po raz pierwszy w Polsce. Dyrektorem sportowym całej imprezy jest Leszek Mańkowski z Aeroklubu Polskiego.

9 sierpnia o godzinie 14.00 poznamy zwycięzców czterech klas PF1, PF2, PL1 i PL2 oraz zwycięskie zespoły narodowe w klasach PF1, PF2 oraz PPTs."
train,"11. Międzynarodowe Targi Kolejowe Trako 2015 w Gdańsku (fotoreportaż)

W dniach od 22 do 25 września 2015 w Gdańsku na terenie Centrum Wystawienniczo-Kongresowego AmberExpo i pobliskiego przystanku kolejowego Gdańsk Stadion Expo miały miejsce 11. Międzynarodowe Targi Kolejowe Trako 2015 zorganizowane przez Grupę PKP i Międzynarodowe Targi Gdańskie. Podczas czterech dni wydarzenia zaprezentowało się ponad 600 przedsiębiorstw z branży transportu szynowego oraz wystawionych zostało ponad 30 eksponatów.

Pierwsze targi Trako odbyły się w 1996 w Gdyni i założono wtedy ich organizację co dwa lata. Po drugiej edycji w 1998 postanowiono, że następny raz wydarzenie odbędzie się w 1999 by nie dublować berlińskich targów InnoTrans, które również mają miejsce co dwa lata. W 2001 wydarzenie przeniesiono do Gdańska, a od 2013 organizowane jest na terenie AmberExpo. Obecnie są to największe w Polsce oraz drugie, po InnoTrans właśnie, największe w Europie targi kolejowe.

Tegoroczna edycja Trako była 11. w historii i została objęta patronatem honorowym ministra infrastruktury i rozwoju Marii Wasiak, a ponadto targi po raz pierwszy włączyły się do kampanii Europejski Dzień bez Samochodu. Wydarzenie trwało cztery dni, z których trzy pierwsze były przeznaczone wyłącznie dla gości branżowych, natomiast czwarty również dla zwiedzających indywidualnych. Na potrzeby imprezy zagospodarowano całą halę AmberExpo podzieloną na trzy części nazwane A, B i C, a dodatkowo dostawiono namioty oznaczone jako D, E i F. Znajdowały się w nich stoiska przedsiębiorstw, natomiast w części biurowej obiektu miały miejsce różnego rodzaju konferencje, seminaria, debaty i pokazy. Podczas targów rozstrzygniętych zostało także kilka konkursów. Po raz pierwszy w historii imprezy wręczono nagrodę specjalną im. inż. Józefa Nowkuńskiego. Otrzymała ją Łódzka Kolej Aglomeracyjna, natomiast wyróżniona została Pesa. Konkurs im. inż. Ernesta Malinowskiego wygrały w poszczególnych kategoriach przedsiębiorstwa: KZN „Bieżanów”, Track Tec oraz Macro-System, zaś nagrody im. prof. Czesława Jaworskiego zdobyły: Strunobet-Migacz i Pesa. Medal Prezesa SEP trafił w ręce Bitstreamu, a laureatami konkursu o nagrodę im. prof. Jana Podoskiego zostały: Pesa, Macro-System, M&MR Trading Polska / Transcomfort i ABB. Za najtrakcyjniejsze uznano stoiska wystawców: Eneria, Ster i Agat oraz Bombardier Transportation Polska, Kinex Bearings i Stadler Polska. Ekspozycji wewnętrznej towarzyszyło wydarzenie Świat Małej Kolei współorganizowane przez Polski Związek Modelarzy Kolejowych i miłośników kolei.

Zewnętrzną część targów stanowiła ekspozycja sprzętu i taboru. Część sprzętowa TZ została umieszczona przed wejściem do budynku AmberExpo oraz na ul. Żaglowej. Ekspozycja taboru natomiast została podzielona na dwie części. Część TA znajdowała się podobnie jak ekspozycja TZ na ul. Żaglowej przed halami AmberExpo, gdzie na specjalnie ustawionych torach zaprezentowano tramwaje i inne eksponaty szynowe. Część TB natomiast ulokowano na przystanku Gdańsk Expo Stadion i pobliskiej bocznicy, a składały się na nią pociągi pasażerskie, lokomotywy oraz tabor towarowy i techniczny.
Najwięcej pojazdów, bo aż pięć, zaprezentowała bydgoska Pesa. Producent specjalnie na te targi przygotował pociąg push-pull dla Kolei Mazowieckich składający się z elektrowozu ""Gama"" i wagonu piętrowego ""Sundeck"". Swoją premierę w Gdańsku miał również EZT o nazwie ""Dart"". Pociąg ten, niekiedy nazywany mianem „polskiego Pendolino”, aczkolwiek jest to jak na razie tylko baza do opracowania rodziny pojazdów high-speed, wzbudził największe zainteresowanie zwiedzających. Składy te w liczbie 20 sztuk zostały zamówione przez PKP Intercity i zaczną wozić pasażerów wraz ze zmianą rozkładu jazdy w połowie grudnia 2015. Ponadto przedsiębiorstwo zaprezentowało zespół spalinowy ""Atribo"" dla Trenitalii, który jest użytkowany przez włoskiego przewoźnika od marca 2015, a także dwa tramwaje, których pierwsze sztuki również są już w eksploatacji – ""Jazz"" dla Warszawy i ""Twist"" dla Wrocławia.

Newag z Nowego Sącza na Trako 2015 wystawił pięcioczłonowy EZT typu 45WE z rodziny ""Impuls"" dla Kolei Mazowieckich. Jednostka tego typu jest pierwszym w Polsce pojazdem zgodnym ze wszystkimi czterema unijnymi wymaganiami interoperacyjności TSI. Ponadto prezentowany egzemplarz tego modelu o numerze seryjnym 010 pod koniec sierpnia 2015 podczas nocnych testów na Centralnej Magistrali Kolejowej poprawił rekord prędkości pojazdu całkowicie polskiej konstrukcji. Od lutego 2013 wynosił on 211,6 km/h i należał również do zespołu ""Impuls"", ale czteroczłonowego typu 31WE. Obecnie wynik ten ma wartość 225,2 km/h. Obok rekordowego składu prezentowany był elektrowóz ""Dragon"" wyprodukowany przez Newag Gliwice dla Lotosu.

Wśród pozostałych rodzimych przedsiębiorstw eksponujących tabor znalazły się m.in. MPK Poznań, Solaris i Przewozy Regionalne. Pierwsze dwie spółki zaprezentowały tramwaje – odpowiednio odrestaurowany przez Modertrans wagon Carl Weyer z 1905 oraz ""Tramino"" dla nowo budowanej sieci tramwajowej w Olsztynie. Przewozy Regionalne natomiast pochwaliły się najnowszą modernizacją EZT serii EN57AL wykonaną przez ZNTK Mińsk Mazowiecki, która wyróżnia się m.in. nowymi pomarańczowo-granatowymi barwami. Zmiana malowania składu jest związana z rebrandingiem, który towarzyszy restrukturyzacji spółki. Ponadto Polacy zaprezentowali dwa pojazdy techniczne oraz jeden element konstrukcyjny. Kolejowe Zakłady Nawierzchniowe „Bieżanów” wystawiły wagon do przewozu bloków rozjazdowych, którego nazwę ""Switcher"" wyłoniono w konkursie i nadano oficjalnie pierwszego dnia targów. Crystal Traktor pokazał ciągnik szynowo-drogowy ""Orion"" typu 9C160, a Lucchini prezentował wózek do wagonów towarowych typu Y25Lsi(f)-DC z zestawami kołowymi typu R60.

Szwajcarski Stadler zaprezentował trzy pojazdy, które wybudowano w polskiej fabryce przedsiębiorstwa w Siedlcach. Dwa z nich to przeznaczone na rynek krajowy EZT z rodziny ""FLIRT³"". Wystawiony został najkrótszy możliwy do skonstruowania zespół tego typu składający się z dwóch członów, który w latach 2014–2015 w 20 egzemplarzach otrzymała Łódzka Kolej Aglomeracyjna, a nieopodal postawiono dotychczas najdłuższy wyprodukowany skład ""FLIRT³"" – ośmioczłonowy zespół serii ED160 dla PKP Intercity, który podobnie jak ""Dart"" Pesy został zamówiony przez przewoźnika w liczbie 20 sztuk i pojawi się na polskich torach pod koniec tego roku. Trzecim składem Stadlera był spalinowy przedstawiciel rodziny ""GTW"" dla włoskiego Ferrovie Nord Milano.

Poza przedsiębiorstwami polskimi i Stadlerem ze Szwajcarii swoje wyroby w Gdańsku zaprezentowali również przedstawiciele Niemiec i Czech. Siemens wystawił wielosystemowy elektrowóz ""Vectron"", którego od 15 do 20 egzemplarzy w 2016 otrzyma PKP Cargo, a DB Heavy Maintenance zaprezentowało zmodernizowany wagon osobowy serii Ausst należący do kolei DB. Legios pochwalił się wagonem samowyładowczym Faccns o ładowności 49 m³ i cysterną Zacns o pojemności 88 m³, natomiast spółka CZ Loko eksponowała spalinowóz manewrowy ""EffiShunter"" serii 794.

Targi zgromadziły ponad 600 wystawców reprezentujących 20 państw świata. Przez 27 przedsiębiorstw zaprezentowanych zostało łącznie 37 eksponatów, z których 20 było pojazdami szynowymi wystawionymi na 800 m torów. Powierzchnia wystawiennicza przekroczyła poziom 20 m². Wszystkie te liczby oznaczają, że ta edycja targów Trako była rekordową w każdym z wymienionych aspektów. Organizatorzy wydarzenia nie kryją zadowolenia i już teraz zaczynają przygotowania do kolejnej odsłony, która odbędzie się w dniach 26–29 września 2017."
train,"Sting odwołał koncert w Kazachstanie z powodu niedopuszczalnego traktowania pracowników

Sting odwołał planowany na początek lipca koncert w Kazachstanie po informacji przekazanej przez Amnesty International o tym, jak potraktowano tam strajkujących robotników naftowych. 26 maja kilka tysięcy pracowników firmy UzenMunaiGas w Kazachstanie przystąpiło do strajku, protestując przeciwko cięciom płacowym. Firma uznała, że strajk był nielegalnym i zwolniła ok. 250 pracowników. Prawnik strajkujących został uwięziony.

Piosenkarz uznał, że kazachskich pracowników potraktowano ""w sposób niedopuszczalny"" i odwołał koncert w Astanie.

""Kazachscy pracownicy sektora gazowego i naftowego oraz ich rodziny potrzebują naszego wsparcia i zwrócenia przez międzynarodowe media uwagi na ich sytuację w nadziei, że doprowadzi to do zmiany na lepsze"" - napisał Sting w komunikacie. Wcześniej był on krytykowany za koncert w Uzbekistanie w roku 2009, którego władze uznaje się za prowadzące szczególny reżim wobec obywateli."
train,"2007-10-12: Sojuz TMA-11 dotarł do ISS

W piątek rosyjski statek kosmiczny Sojuz TMA-11 z pierwszym malezyjskim astronautą Sheikhiem Muszapharem Shukorem na pokładzie po dwudniowym locie przycumował do krążącej na orbicie okołoziemskiej Międzynarodowej Stacji Kosmicznej (ISS). Połączenie ze stacją znajdującą się 400 kilometrów nad Ziemią nastąpiło o 16:50 czasu warszawskiego i obyło się bez przeszkód. Informację tą podało rosyjskie centrum lotów kosmicznych.

Na pokładzie statku znajduje się mieszana, międzynarodowa amerykańsko-rosyjska załoga w składzie:
dowódca amerykański Peggy Whitson (pierwsza kobieta jako dowódca załogi), Rosjanin Jurij Malenczenko
oraz malezyjski kosmonauta Sheikh Muszaphar Shukor.

Na stację ISS przybyła dwuosobowa 16. stała załoga złożona z dowódcy Amerykanki Peggy Whitson i Rosjanina Jurija Malenczenko.

Zastąpią oni na stacji kosmicznej rosyjskich kosmonautów Fiodora Jurczychina i Olega Kotowa, którzy wracają na Ziemię.

Peggy Whitson będzie też pierwszą kobietą w historii zawiadującą załogą stacji ISS.

35-letni dr Shukor spędzi na stacji ok. dziewięciu dni. Będzie pomagał przy przeprowadzaniu doświadczeń naukowych m.in. badających wpływ nieważkości i promieniowania kosmicznego na komórki nowotworowe.

Szejk Muszaphar Shukor, muzułmanin, podczas pobytu na na ISS ma przeprowadzać naukowe eksperymenty. Jego wizyta na stacji kosmicznej odbędzie się w trakcie muzułmańskiego święta – Ramadanu, kiedy wiernych od świtu do zmierzchu obowiązuje ścisły post.

Dr Shukor, lekarz i model, od roku przygotowywał się do misji w podmoskiewskim Gwiezdnym Miasteczku. Jego rodzice oglądali start rakiety nośnej Sojuz, modląc się i płacząc.

Dwaj z trzech członków załogi – Rosjanin Jurij Malenczenko i Amerykanka Peggy Whitson – pozostaną na stacji przez sześć miesięcy i zastąpią Fiodora Jurczychina i Olega Kotowa.

Malezyjczyk Shukor spędzi na stacji dziewić dni i 21 października powróci na Ziemię z dotychczasową załogą, kapsułą starego Sojuza TMA-10 wraz z kończącą swoją misję 15 Załogą, Fiodorem Jurczychinem i Olegiem Kotowem.

Obecnie statki Sojuz dowożą na ISS rosyjskie załogi na krótki pobyt. Służą też na stacji kosmicznej jako kapsuły ratunkowe. Dowożenie i wymiana stałych załóg było zadaniem amerykańskich wahadłowców.

Na Rosji spoczywa zabezpieczenie funkcjonowania kosmicznej stacji orbitalnej. Od czasu katastrofy amerykańskiego wahadłowca Columbia rosyjskie statki Sojuz są łącznikiem między Ziemią a Międzynarodową Stacją Kosmiczną. Załogi co pół roku są wymieniane dzięki rakietom nośnym Sojuz TMA, a zapasy i towary są dostarczane przez transportowe statki towarowe Progress, o niewielkiej w porównaniu z wahadłowcami ładowności."
train,"2007-08-20: Giertych: Kaczmarek wywoła „polityczne trzęsienie ziemi”

Były szef MSWiA Janusz Kaczmarek wrócił do kraju. O godzinie 14:00 odbyła się konferencja prasową w Sejmie.

Według Romana Giertycha Kaczmarek dysponuje informacjami mogącymi wywołać ""polityczne trzęsienie ziemi"" - podała ""Rzeczpospolita"".

""Afera Watergate to mały pikuś w porównaniu z tym, co wie Kaczmarek"" - mówił Giertych. Wg niego były szef MSWiA opowie o wszystkich nieprawidłowościach, które miały miejsce podczas kadencji PiS.

Kaczmarek podejrzewany jest o złożenie fałszywych zeznań. ""Pan Kaczmarek jest w sferze podejrzeń o poważne przestępstwo i desperacko się broni. Rzuca obelgi wobec tych, którzy nie chcieli przymknąć oka na jego bezprawne działania"" - skomentował Zbigniew Ziobro.

Konferencja została zorganizowana - jak powiedział rzecznik LPR Daniel Pawłowiec - dzięki uprzejmości Ligi Polskich Rodzin. Liga i Samoobrona proponują, by Kaczmarek zastąpił na stanowisku Jarosława Kaczyńskiego."
train,"19. Piknik Naukowy

9 maja 2015 roku w Warszawie odbędzie się 19. Piknik Naukowy Polskiego Radia i Centrum Nauki Kopernik.

Wydarzenie rozpocznie się o godz. 11:00 i będzie trwało do godz. 20:00. Tematem wiodącym w tym roku będzie ""Światło"". Swoje stanowiska będzie miało kilkadziesiąt instytucji. Piknik odbędzie się, jak w roku poprzednim na Stadionie Narodowym w Warszawie."
train,"2010-04-23: Grzegorz Napieralski kandydatem SLD w wyborach prezydenckich

Wczoraj SLD w drodze jawnego głosowania mianował Grzegorza Napieralskiego kandydatem ugrupowania w wyścigu do fotela prezydenta.

W posiedzeniu zarządu udział wzięli szefowie i sekretarze wojewódzkich oddziałów SLD. Zgłoszonych zostało trzech kandydatów: Ryszard Kalisz, Marek Siwiec oraz Grzegorz Napieralski.

Napieralski optował za wyborem Siwca na kandydata ugrupowania, jednak jego kandydatura wzbudziła sprzeciw części działaczy terenowych. Z kolei Ryszard Kalisz nie cieszy się sympatią szefa partii, bowiem niejednokrotnie poddawał krytyce jego sposób zarządzania partią.

Poprzednik Napieralskiego na stanowisku szefa partii, Wojciech Olejniczak, uważa, że ""skoro Grzegorz chciał wystartować w tych wyborach, forsowanie innego kandydata, nie miało sensu, bo nikt nie mógłby walczyć o prezydenturę bez wsparcia lidera"".

I tura wyborów 20 czerwca.

Marszałek Sejmu Bronisław Komorowski, pełniący tymczasowo funkcje tragicznie zmarłego Lecha Kaczyńskiego, ogłosił termin przyśpieszonych wyborów prezydenckich na 20 czerwca. Oznacza to, że ewentualna druga tura będzie miała miejsce 4 lipca."
train,"2007-06-12: Electronic Arts i id Software będą tworzyć gry na Macintoshe

Na wczorajszej konferencji Apple Worldwide Developers Conference (WWDC) przedstawiciele Electronic Arts (Bing Gordon) i id Software (John Carmack) potwierdzili, że tworzą gry przeznaczone również do uruchomienia na komputerach Apple Macintosh.

Gordon powiedział, że ""zaczynając od lipca wydamy czwórkę naszych największych tytułów na systemy Mac OS 10"". Ową czwórkę będą tworzyć gry ""Command & Conquer 3: Wojny o tyberium"", ""Battlefield 2142"", ""Need for Speed: Carbon"" i wciąż niewydany ""Harry Potter i Zakon Feniksa"". Po ""Zakonie"" EA ma zamiar wydawać gry na Macintoshe w jednoczesnym terminie, co na inne platformy. Pierwszymi tytułami wydanymi w ten sposób będą gry sportowe ""Madden NFL 08"" i ""Tiger Woods PGA Tour 08"".

Po wystąpieniu Gordona jego miejsce zajął Carmack, który powiedział co nieco o nowym projekcie, który został ujawniony już w 2004 roku, lecz prace nad nim były owiane tajemnicą. Carmack powiedział, że więcej informacji na temat wciąż nienazwanej nowej gry id zostanie udzielonych za miesiąc podczas E3 Media & Business Summit. Potwierdził również, ze gra będzie dostępna na platformach PC, PS3, Xbox 360 i Mac. Dodał tez, że pomiędzy E3 i QuakeCon 2007 id ""będzie miało kolejne ogłoszenie związane z Macintoshami""."
train,"Japonia: wyciek wody z elektrowni atomowej Onagawa

Po czwartkowym trzęsieniu ziemi doszło do wycieku wody chłodzącej w elektrowni atomowej Onagawa w północno-wschodniej Japonii. Przedstawiciele operatora elektrowni zapewniają, że dookoła elektrowni nie zarejestrowano zwiększonego poziomu promieniowania.
Podczas konferencji prasowej w piątek rano czasu japońskiego przedstawiciele firmy Tohoku Electric Power, która zarządza elektrownią atomową Onagawa poinformowali, że nastąpił wyciek wody ze zbiorników w których składowane jest zużyte paliwo jądrowe z dwóch reaktorów tej elektrowni.

Według informacji operatora w elektrowni z basenu chłodzącego na podłogę wylało się około 3,8 litra wody. 

Wczoraj, wkrótce po trzęsieniu ziemi Japońska Agencja Bezpieczeństwa Nuklearnego poinformowała, że w elektrowni atomowej Onagawa nie działają dwie z trzech jednostek zasilania zewnętrznego. Według informacji operatora elektrowni dziś rano została przywrócona jedna z jednostek.

Tymczasem przedstawiciele Tokyo Electric Power Co podczas konferencji prasowej w Piątek rano poinformowali, że nie pojawiły się żadne nowe nieprawidłowości w działaniu reaktorów elektrowni Fukushima Daiichi. 

Wstrząsy jakie nawiedziły w czwartek Japonię miały siłę 7,1 w skali Richtera i zostały określone jako wstrząsy wtórne po tragicznym w skutkach trzęsieniu ziemi z 11 marca. W wyniku wczorajszych wstrząsów zmarły prawdopodobnie 3 osoby a około 140 osób zostało rannych."
train,"2007-09-21: Oleksy w Samoobronie?

Józef Oleksy powiedział w radiu TOK FM, że propozycję kandydowania z list Samoobrony dostał, ale na razie jej nie przyjął. Andrzej Lepper twierdzi, że z Józefem Oleksym prowadzą rozmowy struktury lokalne Samoobrony. ""Ja osobiście żadnej rozmowy z Oleksym nie prowadziłem"" - zaznacza.

""To byłaby chyba mieszanka wybuchowa - Leszek Miller i Józef Oleksy, tak się zastanawiam"" - mówił Lepper, ale przyznał także: ""Pewne rozmowy, nie kryję, były i są prowadzone. Ja nic do Oleksego nie mam, nie ma żadnych przeciwwskazań żeby kandydował, jeżeli byłaby taka wola naszych struktur"" - dodał.

Lider Samoobrony na zarzut, że zbiera w swoich szeregach polityków niezwiązanych z partią powiedział w TOK FM: ""Samoobrona ma dać szansę ludziom niezależnym, fachowcom, takim jak Leszek Miller czy Zygmunt Wrzodak""."
train,"2008-06-12: Apel o utworzenie Europejskiej Rady Monitoringu Mediów na Białorusi

W Warszawie 6 i 7 czerwca odbyła się Konferencja Rady Europy nt. sytuacji mediów na Białorusi, która zakończyła się konkluzją, że nie ma poprawy w dziedzinie mediów i wolności wypowiedzi na Białorusi. Polityka władz białoruskich wobec niezależnych mediów konsekwentnie pozostaje surowa i wykorzystuje policję oraz system prawa do prześladowania dziennikarzy.

Na konferencji wezwano do utworzenia Europejskiej Rady Monitoringu Mediów na Białorusi, zapraszając do udziału w niej, jako członków honorowych, przedstawicieli różnych instytucji europejskich, w tym Parlamentu Europejskiego i OBWE. Rada miałaby składać się także z ekspertów międzynarodowych organizacji pozarządowych. Monitorowałaby sytuację mediów oraz wolność wypowiedzi na Białorusi, reagując na przypadki jej naruszania.

Uczestnicy konferencji wezwali też władze białoruskie do:

W spotkaniu, zorganizowanym przez Konferencję Międzynarodowych Organizacji Pozarządowych Rady Europy (INGOs) i Fundację im. Kazimierza Pułaskiego, uczestniczyli członkowie Zgromadzenia Parlamentarnego Rady Europy (PACE), międzynarodowych organizacji pozarządowych, białoruscy dziennikarze, obrońcy praw człowieka oraz przedstawiciele białoruskiej opozycji demokratycznej, a także przedstawiciele organizacji pozarządowych, eksperci i politycy z Polski.

Zhanna Litvina prezes Białoruskiego Stowarzyszenia Dziennikarzy podkreśliła, że ważnym problemem jest ingerowanie służb specjalnych w działanie mediów: ""W odróżnieniu od naszych sąsiadów - Rosji, Ukrainy, gdzie odbył się proces demonopolizacji mediów, w naszym kraju mamy jednego gospodarza w prasie - jest to głowa państwa, która na swój sposób rozumie rolę prasy i dziennikarzy w społeczeństwie i przede wszystkim traktuje dziennikarzy jako propagatorów państwowej ideologii - powiedziała.""

Spotkanie było częścią szerzej zakrojonych działań Rady Europy, wspierających organizacje pozarządowe i niezależne media na Białorusi. Szwecja potwierdziła, że demokratyczne przemiany na Białorusi są sprawą Europy i stanowią priorytet szwedzkiego przewodnictwa. Konferencji patronował marszałek Sejmu Bronisław Komorowski."
train,"Wystawa zdjęć finalistów konkursu Wiki Loves Monuments na Dworcu Centralnym w Warszawie

8 stycznia 2013 roku na Dworcu Centralnym w ramach Galerii OPEN została otwarta wystawa zdjęć finalistów konkursu Wiki Loves Monuments 2012.

Wiki Loves Monuments to ogólnoświatowy konkurs fotograficzny, którego celem jest wzbogacenie zasobów Wikipedii o zdjęcia obiektów posiadających status zabytku nieruchomego. Pomysł na konkurs narodził się w roku 2010 w Holandii. Rok później w rywalizacji o nagrody uczestniczyło 5,5 tys. fotografów z 18 państw europejskich, którzy przesłali łącznie ponad 168 tys. zdjęć – dzięki temu Wiki Loves Monuments 2011 trafił do Księgi Rekordów Guinessa w kategorii ""Największy Konkurs Fotograficzny"". Tegoroczna edycja konkursu objęła już cały świat: 15 tys. osób z 35 krajów przesłało ponad 361 tys. zdjęć.

W polskiej edycji konkursu, noszącej nazwę Wiki Lubi Zabytki, wzięło udział 679 uczestników, którzy załadowali do repozytorium wolnych mediów Wikipedii – Wikimedia Commons, ponad 51 tys. zdjęć polskich zabytków. Pod względem liczby przesłanych zdjęć Polska zajęła pierwsze miejsce wśród wszystkich krajów biorących udział w konkursie.

Zwycięzcami polskiej edycji konkursu zostali: Tomasz Okoniewski (Scots) za zdjęcie zespołu kościoła pw. św. Jana Nepomucena w Zwierzyńcu, Paweł R. Schreyner za zdjęcie refektarza w zespole klasztornym cystersów w Lubiążu i Łukasz Śmigasiewicz za zdjęcie zamku w Ogrodzieńcu. Kolejne siedem osób otrzymało wyróżnienia w postaci dyplomów i zestawu gadżetów Wikipedii. Przyznano także trzy nagrody specjalne za ogólną liczbę i jakość przesłanych fotografii, które otrzymali: Hubert Głos (Fotonews), Bartłomiej Zieliński (Bazie) i Barbara Maliszewska.

Adam Kliczek, wikipedysta, jeden z jurorów konkursu, powiedział: """"Cieszymy się, że tegoroczna edycja konkursu spotkała się z tak ogromnym zainteresowaniem. Zasoby Wikipedii została wzbogacone o ponad 50 tys. zdjęć polskich zabytków. Wiele z tych zdjęć charakteryzowało się wysoką jakością i proces wstępnej selekcji, a następnie wybór finalistów nie był łatwym zadaniem.""""

W jury poza trójką wikipedystów zasiedli: Andrzej Zygmuntowicz – przewodniczący Rady Artystycznej i wiceprezes Związku Polskich Artystów Fotografików, Jacek Dziubdziela – fotograf, nauczyciel fotografii w Centrum Kształcenia Kadr Profesja w Krakowie i w katowickiej Szkole Fotografii Fotoedukacja, Joanna Zętar – reprezentantka Ośrodka ""Brama Grodzka - Teatr NN"", historyczka sztuki, dziennikarka, prowadzi zajęcia z historii architektury powszechnej na Politechnice Lubelskiej i Ewa Caban – reprezentant Śląskiego Centrum Dziedzictwa Kulturowego, architekt, konserwator zabytków.

Komisje konkursowe we wszystkich państwach wyłoniły swoich zwycięzców, których zdjęcia wzięły dodatkowo udział w finale konkursu na szczeblu ogólnoświatowym. Międzynarodowemu jury przedstawiono do oceny w sumie 324 zdjęcia z 33 krajów. Pierwsze miejsce zajęła fotografia Grobowca Safdarjunga w New Delhi w Indiach autorstwa Pranav7, na drugim miejscu uplasowało się zdjęcie akweduktu w Segowii w Hiszpanii autorstwa Davida Corrala Gadea, a na trzecim – fotografia tarasów ryżowych w Batad na Filipinach autorstwa Captaincida.

Autorzy najlepszych fotografii otrzymali atrakcyjne nagrody: zwycięzcy polskiej edycji konkursu wręczono 2000 złotych, natomiast główną nagroda na poziomie światowym jest wyjazd na Wikimanię – konferencję wikipedystów z całego świata, która w tym roku odbędzie się w Hongkongu. Warto dodać, że w gronie osób nagrodzonych na poziomie światowym znalazł się Polak – Marek Ząbczyk (Zetem), którego zdjęcie przedstawiające zespół dworsko-folwarczny we wsi Komorniki, uplasowało się na 12 miejscu.

Wystawa zdjęć na Dworcu Centralnym została zorganizowana dzięki współpracy z projektem Galeria OPEN. Zdjęcia będą prezentowane na plakatach w formacie B1, umieszczonych na sześciu prostopadłościennych nośnikach. Na wystawę składa się 10 plakatów ze zwycięskimi zdjęciami polskich zabytków, 13 plakatów ze zdjęciami zabytków z całego świata oraz 2 plansze informacyjne. Wszystkie plansze posiadają nadrukowane QR kody, które po zeskanowaniu telefonem komórkowym kierują do haseł opisujących zabytki w Wikipedii. """"Zdjęcia będzie można oglądać w Warszawie do końca marca, potem zostaną one przeniesiona na dworzec PKP w Gdyni"""" – mówi pani Małgorzata Zając z Departamentu Marketingu PKP SA.

Serdecznie zapraszamy do obejrzenia zwycięskich zdjęć konkursu Wiki Lubi Zabytki na Dworcu Centralnym i, już teraz, do wzięcia udziału w przyszłorocznej edycji konkursu.

Stowarzyszenie Wikimedia Polska – jest organizacją, której celem jest promocja i wspieranie Wikipedii oraz innych projektów Fundacji Wikimedia, a także działanie na rzecz rozwoju społeczności skupionej wokół tych projektów. Do celów Stowarzyszenia należy również ułatwianie powszechnego dostępu do wiedzy, propagowanie wolnych licencji oraz wspieranie Fundacji Wikimedia, zapewniającej dostęp do Wikipedii, wolnej encyklopedii. Strona internetowa Stowarzyszenia Wikimedia Polska: http://pl.wikimedia.org

Galeria OPEN – bezlimitowa, bezbiletowa, otwarta i szanująca zasady artystycznej wolności przestrzeń dla wszystkich twórców, którzy pragną pokazać szerokiej publiczności swoje dzieła. Galeria OPEN oferuje tę przestrzeń na wszystkich polskich dworcach kolejowych i dla każdego rodzaju twórczości. Proponowana prezentacja sztuki w przestrzeni publicznej jest próbą zatrzymania uwagi na zjawiskach ulotnych, niedostrzegalnych, albo po prostu zapomnianych. Stanowi jednocześnie odważną propozycję kształtowania na nowo miejsc kojarzonych wyłącznie z podróżą. To powrót do korzeni, do dworców, które mogą być – bo i kiedyś były! – miejscem spotkań, w których zatrzymywał się czas, nie tylko pociąg."
train,"2008-06-01: Palma 2008: ""...poza tym wszystko w porządku""

Palma to Przejaw Autonomicznego Logicznego Myślenia Artystów. Pod tą nazwą 30 maja br w Domu Kultury ""Rakowiec"" na warszawskiej Ochocie, odbył się II etap konkursu satyrycznego dla kabaretowych debiutantów. Tematem przewodnim skeczy i monologów było hasło: ""...poza tym wszystko w porządku”.

Jury w składzie Krzysztof Jaślar, Piotr Bakal, Ryszard Makowski skupiło się głównie na ocenie tekstu autorskiego, sprowadzając na dalszy plan niepewne jeszcze wśród niektórych debiutantów ruchy sceniczne...

Palmę 2008 wygrały ex equo: Agnieszka Kwietniewska (za piosenkę o wróblu) i Urszula Gotowicka (za monolog """"Na emigracji"""").

Gościem i gwiazdą wieczoru był Kabaret Świerszczychrząszcz z Szczebrzeszyna - laureat PaKI 2008.

 – "" "" – materiały własne, 30 maja 2008"
train,"2007-11-10: Kamiński: prezydent nie dysponuje nagraniami obciążającymi Sikorskiego

Wczoraj Michał Kamiński, Sekretarz Stanu wydał oświadczenie dotyczące informacji, która pojawiła się w mediach, a dotyczyła ona rzekomo posiadanych przez prezydenta nagrań obciążających Radosława Sikorskiego.

Oświadczenie brzmiało następująco: ""Pragnę stwierdzić, że informacje podane przez Radio ZET i powtórzone przez niektóre inne media dotyczące rzekomych nagrań obciążających Radosława Sikorskiego są kłamstwem. Dziennikarze nie próbowali skonfrontować kłamliwych oskarżeń ze stanowiskiem Kancelarii Prezydenta RP, co stanowi złamanie zasad etyki dziennikarskiej.

Radio ZET stwierdziło, że zarzuty Prezydenta Rzeczypospolitej Polskiej wobec kandydatury Radosława Sikorskiego na stanowisko Ministra Spraw Zagranicznych związane są z tajnymi nagraniami ze spotkań pana Sikorskiego. Nagrania te rzekomo zostaną ujawnione, gdy Donald Tusk uzyska dopuszczenie do informacji tajnych.

Doniesienia Radia ZET mają charakter prowokacji wymierzonej w osobę i urząd Prezydenta Rzeczypospolitej. Ani Pan Prezydent, ani Kancelaria Prezydenta nie dysponują żadnymi nagraniami dotyczącymi Radosława Sikorskiego – nigdy też o istnieniu takich nagrań nie informowali. Zastrzeżenia Prezydenta RP wobec Radosława Sikorskiego są dobrze udokumentowane i mają inny charakter"".

Natomiast Sikorski tak skomentował doniesienia na temat rzekomych tajnych nagrań swoich rozmów: ""Jestem ofiarą kampanii czarnego PR-u. Zdaje mi się, że nalezą mi się przeprosiny, gdyż kancelaria pana prezydenta zaprzeczyła, więc chciałbym wiedzieć jak taka informacja krąży po Polsce. Jeżeli są jakieś taśmy to ja mogę tylko prosić o ich niezwłoczne opublikowanie"" - stwierdził Radosław Sikorski.

Wczoraj w mediach pojawiły się informacje, jakoby służby specjalne dysponowały kompromitującymi Sikorskiego nagraniami, z czasów, gdy był ministrem obrony narodowej. Jego nazwisko miałoby się też pojawić w aneksie do raportu z weryfikacji Wojskowych Służb Informacyjnych."
train,"2009-08-14: Zmarł Les Paul

13 sierpnia 2009 w szpitalu na przedmieściach White Plains (w stanie Nowy Jork) na skutek powikłań spowodowanych zapaleniem płuc w wieku 94 lat zmarł Lester William Polfus znany jako Les Paul (ur. 1915), amerykański gitarzysta jazzowy i wynalazca/konstruktor.

Znany jest jako twórca (wraz z pomocą Teda McCartya) modelu gitary elektrycznej zbudowanego specjalnie dla firmy Gibson, który nazwany został od jego imienia Gibson Les Paul. Choć prace nad instrumentem sięgają lat 20. to wypuszczenie na rynek nastąpiło w roku 1952 (inne gitary Les Paula zdobywały popularność od lat 40.). Gibson Les Paul charakteryzuje się konstrukcją typu solid body, w której korpus z litego drewna całkowicie zastępuje pudło rezonansowe. Sama konstrukcja instrumentu pozostaje do dziś niezmieniona.

W 1978 wprowadzony został do Grammy Hall of Fame, dziesięć lat później do Rock and Roll Hall of Fame natomiast w 2005 do National Inventors Hall of Fame (za wynalezienie solid body).

Innymi wynalazkami Les Paula jest m.in. overdubbing, delay czy technika wielośladowego nagrywania.

Les Paul, pomimo pogarszającego się zdrowia (chorował na artretyzm) aktywnie występował do końca lat 90.

Na Gibsonie stworzonym przez Les Pula grają m.in. Paul McCartney, Jimmy Page, Steve Hackett, Gary Moore, Zakk Wylde, Mark Knopfler, Billie Joe Armstrong, Slash, Frank Zappa czy Duane Allman.

Keith Richards, współzałożyciel i gitarzysta zespołu The Rolling Stones, na wieść o śmierci Les Paula powiedział: ""Wszyscy musimy przyznać, iż bez Les Paula pokolenia zafajdanych typków naszej maści szwendałyby się po więzieniach lub czyściłyby kible. Wszyscy mamy wobec niego niewyobrażalny dług za całą jego pracę i talent."" Sam Les Paul wspominał kilka lat temu o swoim wynalazku: ""Nagle okazało się, że moc tego instrumentu stała się bardzo ważnym elementem muzyki. Ta gitara dawała siłę i ekspresję w wyrażaniu uczuć, była niesamowita."""
train,"2005-04-10: Poseł Gruszka operowany po wylewie

Poseł Józef Gruszka, przewodniczący komisji śledczej ds. Orlenu przeszedł poważną operację neurochirurgiczną w Wojewódzkim Szpitalu Neurochirurgicznym w Kaliszu.
Neurochirurg Krzysztof Szczęsny, który operował posła, powiedział, że ""operacja przebiegła dobrze od strony technicznej. Najbliższe godziny i dni pokażą, zadecydują o stanie zdrowia pacjenta"".

Poseł Gruszka przebywał w niedzielę na targach ogrodniczych Agromasz w Marszewie w Wielkopolsce. Po południu został przewieziony do szpitala w Pleszewie, skąd został przetransportowany do Wojewódzkiego Szpitala Zespolonego w Kaliszu."
train,"2007-10-26: Z powodu niewybuchu wstrzymany ruch pociągów na trasie Łódź-Warszawa

W Koluszkach w województwie łódzkim w czasie prac remontowych obok dworca PKP, znaleziono ładunek wybuchowy prawdopodobnie z czasów II wojny światowej.

Na trasie Łódź-Warszawa na kilkadziesiąt minut wstrzymano ruch pociągów. Przed południem udało się go już przywrócić. 

""Ewakuowano osoby znajdujące się w jednym z budynków w bliskim sąsiedztwie dworca"" - powiedziała podinsp. Joanna Kącka, rzecznik prasowy Komendy Wojewódzkiej Policji w Łodzi.

Saperzy na miejscu zdarzenia, zabezpieczyli pocisk. Pocisk był uzbrojony, co groziło wybuchem."
train,"2006-05-16: Poseł Samoobrony chciał przekupić TVP

Poseł Samoobrony, Tadeusz Dębicki, chce wnieść sprawę do sądu przeciwko poznańskiemu oddziałowi TVP. Tamtejsi dziennikarze zarzucili posłowi w jednym z programów próbę przekupstwa.

Według relacji dziennikarzy, po nagraniu programu ""Wydarzenia i Opinie"", Dębicki miał włożyć do kieszeni operatora kamery 100 zł. Gdy ten zorientował się co się stało, wrzucił banknot Dębińskiemu do samochodu. Według dziennikarzy, Dębiński miał ich przeprosić.

Poznańska prokuratura z urzędu wszczeła śledctwo w sprawie propozycji korupcyjnej. Tymczasem Dębicki również chce skierować sprawę do sądu. Domaga się sprostowania i odszkodowania na cele społeczne. Nazywa całą sytuacją prowokacją mającą na celu zniszczenie partii Leppera. Poseł twierdzi, że wszystko o czym mówią dziennikarze jest nieprawdą.

Rzecznik prasowy poznańskiego ośrodka, Michał Czajka, powiedział że nie ma żadnego zapisu zdarzenia, ale kierownictwo w pełni wierzy swoim pracownikom. Dodał również że dziennikarze będą w pełni współpracować z prokuraturą w celu wyjaśnienia całej sprawy."
train,"2007-05-17: ZKŻ Kronopol Zielona Góra - Złomrex Włókniarz Częstochowa 46:44

Zwycięstwem ZKŻ Kronopol Zielona Góra nad Złomreksem Włókniarz Częstochowa 46:44 rozpoczęła się 7. kolejka żużlowej Ekstraligi. Drużyna z Zielonej Góry awansowała tym samym na 4. miejsce w tabeli.

Najlepszym zawodnikiem meczu okazał się występujący w barwach ""przyjezdnych"" Greg Hancock, który zdobył 17 pkt. Dla drużyny ""Falubazu"" najwięcej punktów zdobył Grzegorz Walasek – kapitan zespołu ""przywiózł"" 11 pkt oraz bonusa.

W 11. biegu padł nowy rekord toru przy ul. Wrocławskiej 69. Ustanowił go z czasem 61,45 s występujący w drużynie gospodarzy Niels Kristian Iversen. 

Według różnych statystyk na stadionie znajdowało się od 10 do 14 tysięcy kibiców gospodarzy oraz mała grupa fanów z Częstochowy."
train,"2009-07-14: W 2014 roku ruszy rurociąg Nabucco

W Ankarze podpisana została umowa w sprawie budowy rurociągu transportującego gaz z rejonu kaspijskiego do Europy. Porozumienie zawarły: Turcja, Austria, Węgry, Rumunia i Bułgaria, z założenia pomijając w planach Rosję. Koszt inwestycji szacuje się na 9 miliardów euro.

31 miliardów metrów sześciennych gazu rocznie ma płynąć przez tysiące 300 kilometrów rurociągu. Póki co, jedynym zadeklarowanym dostawcą surowca jest Azerbejdżan, jednak bierze się również pod uwagę Kazachstan, Irak, Egipt, Turkmenistan i Iran. Problem stanowić może silnie zaangażowana w tym rejonie Rosja; Gazprom eksploatować będzie gaz ze złoża Szach Deniz, przyspieszając budowę rosyjskiego gazociągu South Stream."
train,"Sztuka chce do człowieka!

21 maja 2014 r. w Galerii Jednego Dzieła (w PGNiG), przy ulicy Wałowej 41/43 w Gdańsku o godz. 13:00 został wystawiony obraz gdańskiej malarki Danuty Joppek.
Pracę można oglądać od 21 maja do 4 czerwca 2014 r. w godzinach (poniedziałek, czwartek) 7.00 - 17.00 oraz (wtorek, środa, piątek) 7.00 - 15.00

Organizatorami ekspozycji są Fundacja Wspólnota Gdańska i Gdańska PGNiG."
train,"2009-01-12: Raport ze Strefy Gazy: 12 stycznia 2009

""'27 grudnia Izrael, w odpowiedzi na decyzje Hamasu o nieprzedłużaniu zawieszenia broni oraz ostrzał terytorium Izraela rozpoczął ofensywę militarną w Strefie Gazy pod kryptonimem ""Płynny Ołów"". Celem są dowódcy i infrastruktura palestyńskiego, radykalnego ugrupowania Hamas. Operacja objęła głównie Gazę oraz, w mniejszym stopniu, Chan Junis i Rafah. Według oficjalnych źródeł, izraelskich i palestyńskich, w wyniku izraelskiej operacji zginęło dotychczas około 900 Palestyńczyków, a ponad 3500 zostało rannych – głównie cywile. Z kolei po stronie izraelskiej dotychczas poległo 13 osób - 3 cywili i 10 żołnierzy. 46 cywilów, a także 104 żołnierzy Izraela odniosło rany podczas operacji lądowej, którą Izrael podjął 3 stycznia. Informacje o ofiarach potwierdzają służby ratownictwa medycznego i niezależni obserwatorzy.
x; background:#388900; color:#fff; text-align:center; font-weight:bold; font-size:95%; margin-bottom:5px;margin-top:0;margin-left:-5px;margin-right:-4px;"">Zobacz poprzedni raport z Operacji Płynny Ołów

Hamas odpalił 13 rakiety Grad, które spadły Ashkelon, Sderot i Beer Shevę. W godzinach zawieszenia (13-16) ognia wystrzelono rakietę Grad, która spadła na Ashkelon.

Lotnictwo Izraela kontynuowało całą noc naloty na obiekty Hamasu, szczególnie w Gazie i Jabalaya, gdzie zniszczono meczet w którym przechowywana była amunicja. Siły lądowe całą noc walczyły z bojownikami Hamasu.

Izrael wzmocnił swoje wojska wysyłając kolejne oddziały rezerwistów do Gazy. Władze jednak zaprzeczają, jakoby armia Izraela miałaby podjąć ""trzecią fazę"" operacji, czyli szturm na oblegane na miasta.

Także w w nocy aresztowano 5 poszukiwanych Palestyńczyków w Samarii i Judei.

Izrael poinformował, że od rozpoczęcia operacji Płynny Ołów do Strefy Gazy wjechało 800 ciężarówek z pomocą humanitarną. Owe ciężarówki wwiozły 17 000 ton żywności i lekarstw.

Przeczytaj kolejny raport w Wikinews

 – """" – izrael.badacz.org, 11 stycznia 2009"
train,"2007-04-13: Dzisiaj prezentacja książki Benedykta XVI ""Jezus z Nazaretu""

W watykańskim biurze prasowym zostanie zaprezentowana książka Benedykta XVI pod tytułem ""Jezus z Nazaretu"". Ukaże się ona 16 kwietnia 2007 roku w dniu 80-tych urodzin papieża (jednocześnie we Włoszech, Niemczech i Polsce).
Jest to pierwsza książka napisana przez Josepha Ratzingera po wyborze na papieża. Ponieważ autor zaczął ją pisać w 2003 roku, na stronie tytułowej widnieje jego nazwisko: Joseph Ratzinger i imię, które przyjął po wyborze: Benedykt XVI.
W książce Benedykt XVI ukazuje współczesnemu człowiekowi, kim naprawdę był i jest Jezus Chrystus jako człowiek, Syn Boży i Zbawiciel."
train,"Czy domy z gliny i słomy są receptą na bezdomność?

W Nowym Kawkowie w odległości 40 kilometrów od Olsztyna dwójka młodych studentów, Weronika i Stanisław zbuduje dom ze słomy pokryty gliną w ramach pracy magisterskiej.

Celem pracy jest budowa modelowego ekologicznego, glinianego domu mieszkalnego o powierzchni do 20 m, finansowanego ze środków zebranych na platformie ""mintu.me"" za pomocą mechanizmu finansowania społecznego (crowdfundingu). Dom, który powstanie na przełomie czerwca i lipca, zostanie zbudowany na plantacji lawendy.

Po realizacji budynek będzie otwarty i dostępny dla wszystkich chętnych, a jego projekt zostanie udostępniony na zasadach open source — za darmo będzie można zapoznać się z dokumentacją w formie podręcznika i filmu instruktażowego.

Weronika Siwiec to absolwentka Wydziału Architektury Politechniki Warszawskiej, obecnie broniąca tytułu magistra na Wydziale Wzornictwa warszawskiej Akademii Sztuk Pięknych, natomiast Stanisław Kamionka to absolwent Wydziału Zarządzania Uniwersytetu Warszawskiego."
train,"2010-07-02: Open'er 2010: „As Heard On...” festival – po pierwszym dniu imprezy

Rozpoczął się Open'er Festival 2010. Pierwsi wykonawcy zaprezentowali się ok. 16:30 na Young Talents Stage. Niedługo potem rozbrzmiały dźwięki na Tent Stage, Burn Beat Stage oraz na Scenie Głównej – Main Stage. Pierwszy dzień najlepszego festiwalu w Europie za nami .

Tegoroczny Open'er po raz drugi trwa cztery dni, a jego powierzchnia to ok. 72 ha (teren lotniska Babie Doły). Organizatorzy ponownie spodziewają się co najmniej 60-80 tys. fanów muzyki (o ile nie większej ilości – słyszy się nawet liczby przekraczające 100 tys. festiwalowiczów), z czego wielu stanowić będą cudzoziemcy. Bez trudu można usłyszeć rozmowy po angielsku, węgiersku, włosku, niemiecku i w wielu innych językach.

Festiwal jak zawsze – poza koncertami – proponuje wiele dodatkowych aktywności: Alter Space (pokazy filmów i koncerty muzyki alternatywnej), scenę jam session, kino letnie, strefę organizacji pozarządowych, teatry, wystawy i wiele innych... Podobnie jak rok temu funkcjonować będzie namiot Fashion'er, w którym odbywać będą się pokazy mody.

Wśród tegorocznych nowości znaleźć można Kids Zone – specjalną strefę, w której wiele atrakcji i profesjonalną opiekę znajdą najmłodsi festiwalowicze oraz Signing Tent – strefę, w której będzie można spotkać się z artystami występującymi na Open'erze, zdobyć ich autografy i zrobić wspólne zdjęcie. Dodatkowo funkcjonować będą dwa punkty Poczty Polskiej.

Zaczęło się....

Young Tent Stage i Burn Beat Stage na początek.

Pierwsze dźwięki Open'era 2010 rozbrzmiały ze Sceny Młodych Talentów, którą zlokalizowano w pobliżu Tent Stage. Zaprezentowały się tam młode zespoły: wrocławski Dead Snow Monster, Natural Born Chillers (elektronika na żywo), Paula i Karol z Warszawy (akustyczny folk rock) i rodzima, gdyńska formacja Kiev Office, grająca alternatywnego rocka. Występy te stanowiły wstęp do muzycznego programu głównych scen festiwalu – Main Stage i Tent Stage.

Drugim z „uzupełnień” dla głównych scen była Scena Burn Beat, którą zlokalizowano w betonowym hangarze, będącym częścią infrastruktury lotniczej na Lotnisku Babie Doły. Na scenie tej, stanowiącej swoisty „betonowy klub”, od godz. 17.00 prezentowały się najlepsze polskie kolektywy didżejskie. Wśród nich wystąpiły: Gazella, Eltron John, Pol_On i Catz'N Dogz & Gospel Voices. Występy trwały do białego rana.

Main Stage na rockowo.

Na Main Stage pierwszy zespół pojawił się w okolicach godz. 18.00. Na scenie zaczęło się mocne rockowe granie, które skończyło się dopiero przed północą. Pierwszym zespołem, jaki się zaprezentował na Scenie Głównej był Łąki Łan. Polscy muzycy zagrali mocne połączenie punku i funku, stanowiąc jednocześnie dla wielu doskonały support dla kolejnych rockowych wykonawców.

Jednym z nich był Ben Harper wraz z zespołem Relentless7. Amerykański muzyk i wokalista prezentował energiczne gitarowe riffy (m.in. nietypowo trzymając gitarę elektryczną na kolanach), a wśród utworów, które zagrał nie zabrakło rockowej klasyki – zabrzmiał m.in. Queen i Led Zeppelin. Utwór z repertuaru pierwszego z tych zespołów – ""„Under Pressure”"" Harper wykonał wspólnie z Eddiem Vedderem, wokalistą headline'owego Pearl Jamu, który pojawił się na scenie po godz. 22.00.

Tent Stage rozpoczyna, World Stage z afrykańskim bluesem.

W niebieskim namiocie Tent Stage występy zainaugurowała polska popowa formacja Indigo Tree. Po niej wystąpił zespół BiFF ze swym alternatywnym repertuarem. Następnie przyszedł czas na pierwszą zagraniczną gwiazdę tej sceny – swój występ rozpoczęła nowojorska formacja Yeasayer grająca rocka eksperymentalnego. Jak zaznaczył organizator, brytyjski magazyn Clash nazwał najnowszą płytę zespołu – ""„Odd Blood”"" – „popowym albumem, który każdy powinien puszczać bardzo głośno i być z tego dumnym”, a Rolling Stone uznał tę formację za „pionierów sceny, która odmawia jednoznacznej deklaracji, czy wybrać eksperymentalne przygody, czy czystą popową przyjemność”.

Na World Stage pierwsi zaprezentowali się: The Phenomenal Handclap Band oraz Kacezet & Dreadsquad. Na scenie tej – jak co roku – nie brakuje egzotycznych połączeń muzyki światowej, rocka i elektroniki. Gwiazdą wieczoru była formacja Tinariwen – malijski zespół grający afrykańskiego bluesa.

Sceniczne gwoździe....

Największymi gwiazdami pierwszego dnia festiwalu byli: Pearl Jam i Groove Armada na Main Stage oraz Tricky i 2manyDJ's na Tent Stage.

Dżem Babci Pearl i elektroniczny groove z Wysp Brytyjskich.

Czwartkowy wieczór zgromadził na terenie festiwalu rzesze zagorzałych fanów muzyki rockowej. Wszyscy ze zniecierpliwieniem czekali na rockową gwiazdę wieczoru – grunge'owy Pearl Jam. Organizator zapowiadał czwartkową gwiazdę rocka następująco: „Na początku lat 90-tych, wraz z innymi zespołami z Seattle, Pearl Jam przywrócił muzyce rockowej witalność, pasję i nieprzewidywalność. Od tego czasu nie zwalnia tempa, ani na moment nie próbując spocząć na laurach.”

Podczas występu amerykańskiej grupy nie brakowało największych rockowych hitów: ""„Jeremy”"", ""„Alive”"", ""„Black”"", czy ""„Do the Evolution”"". Zabrzmiały również kawałki z najnowszej płyty – ""„Backspacer”"".

Po rockowych szaleństwach przyszedł czas na zmianę stylistyki. Po grunge'owej klasyce na scenę wkroczyli Brytyjczycy z Groove Armady, którzy zaprezentowali połączenie współczesnej muzyki elektronicznej (m.in. house, big beat, synthpop, trip-hop) z muzyką instrumentalną. Zabrzmiały największe hity londyńskiej grupy w wykonaniu towarzyszących wokalistów. A do tego zagwarantowano niezapomniane efekty wizualne (pokaz laserów), które idealnie współgrały z muzyką wyspiarzy.

Nie można jednak nie wspomnieć o tym, że zespół – oprócz zagrania swoich najsłynniejszych hitów – zaprezentował się od nieco innej, bardziej spokojnej i mrocznej strony. Jak zaznacza „Gazeta Wyborcza”, nie jest to już zespół dający barwne, cyrkowe show – odchodzi on od dawnej stylistyki. Na ile te zmiany będą trwałe – okaże się w przyszłości.

Radio gra pod namiotem.

Podczas wieczornych występów na Main Stage równolegle występowali główni wykonawcy sceny pod namiotem. Niezapomniany występ na Tent Stage dał Tricky wraz z zespołem. Brytyjczyk – znany z niekonwencjonalnego, specyficznego zachowania na scenie – zaprezentował połączanie trip-hopu z innymi gatunkami muzycznymi. Zabrzmiały utwory zarówno spokojne, wyciszające – typowo trip-hopowe, wykonywane wspólnie przez Tricky'ego i towarzyszącą mu wokalistkę – jak również energiczne, mocne, rockowe brzmienia, które wzbudziły w publiczności niemały entuzjazm.

Jedną z niezapomnianych dla wielu chwil koncertu była ta, w której ludzie zostali... zaproszeni na scenę przez muzyków z zespołu. W czasie jednego z utworów festiwalowicze bawili się w najlepsze wspólnie z brytyjskim zespołem. Energiczny występ, trwający ok. 1,5 godz. zakończył się na krótko przed godz. 1.00.

Kulminację wieczoru na Tent Stage stanowił występ belgijskiego duetu dj-skiego – 2manyDJ's, który stanowi trzon łączącej elektronikę z rockiem grypy Soulwax. Dewaele Brothers, bo o nich mowa, znani są przede wszystkim ze swych energicznych koncertów, remiksów i kompilacji (oficjalnie wydano ""„As Heard on Radio Soulwax Pt. 2”"", do tego 12 kompilacji nieoficjalnych).

Duet rozpoczął występ od „szukania” odpowiedniej stacji radiowej na małym, białym radioodbiorniku w stylu retro. Stacje radiowe, które można było usłyszeć ""oferowały"" m.in. disco polo i polską publicystykę polityczną (urywek komentarza na temat Jarosława Kaczyńskiego). Po krótkim wstępie Belgowie przeszli do zaprezentowania live-seta złożonego z ogromnej ilości remiksów własnego autorstwa, jak również utworów z klasyki takich gatunków jak techno, electro oraz... rock i heavy metal ""(sic!)"". Zabrzmiała klasyka ciężkich brzmień – Guns N' Roses i Sepultura (utwór ""„Roots Bloody Roots”"") z jednej strony oraz David Carretta, Zombie Nation, Boys Noize i Vitalic – z drugiej strony.

Występowi towarzyszyły niemałe atrakcje. W czasie setu DJ-skiego na ogromnym ekranie LED wyświetlane były doskonale współgrające z muzyką wizualizacje. Składały się przede wszystkim z animowanych i manipulowanych graficznie okładek albumów i singli, z których pochodziły utwory grane przez Belgów na żywo. Kulminacyjnym punktem występu było białe konfetti, w tle którego brzmiał klasyczny utwór Joy Division – ""„Love Will Tear Us Apart”"".

Zakończył się pierwszy z czterech festiwalowych dni. Muzyczna „uczta” zapewniona została zarówno fanom elektroniki, jak i mocnego, ciężkiego rocka. Festiwal zapowiada się nie mniej ciekawie, niż rok temu..."
train,"2010-05-28: Marsz Równości w Krakowie 2010

W sobotę 15 maja 2010 r. ulicami Krakowa przeszła po raz szósty manifestacja środowisk LGBT pod nawą Marsz Równości, będąca kontynuacja, pod zmienioną nazwą, odbywających się w tym mieście od 2004 roku Marszy Tolerancji. Marsz jest częścią festiwalu kultury LGBT ""Queerowy Maj"" odbywającego się w tych dniach w Krakowie.

Organizatorzy doszli do wniosku, że słowo ""tolerancja"", oprócz uszanowania inności, cudzych poglądów czy zachowań i stylu życia, oznacza również pobłażanie i dopuszczalność rzeczy i czynów nagannych — ""w związku z tym może być przyczyną błędnego odbierania naszych intencji. (...) Odmienna orientacja seksualna czy tożsamość płciowa nie podlegają ocenie moralnej i nie powinny być wartościowane oraz rozpatrywane w kategoriach innych niż neutralna różnorodność"" — podkreślali działacze organizujący festiwal kultury.

Przebieg manifestacji.

Marsz, który rozpoczął się placu Wolnica na Kazimierzu, przebiegał ulicami Krakowską, Stradom i Grodzką, udając się na Rynku Głównym Starego Miasta. Do przedstawicieli LGBT do marszu dołączyli również ateiści. Pochód pod tęczowymi flagami prowadziła kolorowa grupa wybijająca rytm na bębnach do skandowanego hasła ""Każdy inny, wszyscy równi"". Na niesionym na czele transparencie prezentowano postulat ""Tolerancja to za mało. Chcemy równości"". Na transparentach uczestników można było przeczytać m.in. ""Homoseksualność istnieje bez propagowania"" i ""Muminki napisała lesbijka"". Gdy Marsz Równości dotarł pod pomnik Adama Mickiewicza, jego uczestnicy wypuścili w powietrze setkę kolorowych balonów. Ogłoszono ""Manifest Marszu Równości 2010"":

Uczestnicy rozeszli się około godziny 16:00. Policja oszacowała liczbę manifestantów na około 400 osób.

Pikieta Młodzieży Wszechpolskiej.

Przed wymarszem manifestacji LGBT na Rynku Głównym pod Wieżą Ratuszową zebrało się kilkudziesięciu przedstawicieli Młodzieży Wszechpolskiej. Jej organizatorzy zapowiadali, że ich pikieta dotyczyć będzie ""obrony wartości rodzinnych"". — ""Pikieta będzie przed marszem, aby ewentualne zamieszki w trakcie przemarszu nie spadały na nasze barki"" — zapewniał szef małopolskiej MW Michał Sroka. Policja była przygotowana na ewentualne rozdzielenie obydwu grup.

Ochrona policji i działania chuliganów.

Na kilka dni wcześniej zapowiadano, że o bezpieczeństwo marszu będzie dbało dwustu funkcjonariuszy. Manifestantów ochraniano skutecznie na całej trasie pochodu, podczas wiecu na rynku oraz w czasie rozchodzenia się po zakończeniu imprezy.

Do ekscesów doszło, gdy masz zbliżał się do rynku około godziny 15:00. W okolicy ul. Grodzkiej zebrała się grupka kontestatorów, która została skutecznie odizolowana od legalnej manifestacji. Do sukcesów chuliganeria mogła zaliczyć trafienie policjantów kilkoma jajkami i wywołanie hałasu przy pomocy petard. Skandowano ""Chłopak, dziewczyna – normalna rodzina"" i ""Nie oddamy wam Krakowa"" oraz potłuczono kilka doniczek z otaczających rynek kawiarnianych ogródków. Policja zatrzymała jednego ze sprawców zamieszania. Według doniesień PAP sprawcami ekscesów byli przedstawiciele skrajnego Narodowego Odrodzenia Polski."
train,"2007-08-02: Haker włamał się do komputera Rasmussena

30-letni Duńczyk włamał się na internetowe konto poczty elektronicznej kolarza Michaela Rasmussena i zdobył dostęp do jego korespondencji. Ukradzione w ten sposób listy zawodnika usiłował sprzedać jednej z duńskich bulwarówek. Sprawca włamania został zatrzymany 1 lipca wieczorem w swoim mieszkaniu. Podczas przeszukania policja znalazła wydrukowane informacje z konta Rasmussena.

""Jestem wstrząśnięty atakiem na moje prywatne życie, w którym i tak się dużo w ostatnich dniach zmieniło"" - powiedział Rasmussen duńskiej gazecie BT, która odmówiła kupna korespondencji kolarza i poinformowała go natychmiast o propozycji crackera.

Według BT w poniedziałek cracker zaproponował sprzedaż poczty elektronicznej kolarza, w tym list informujący go o wyrzuceniu z grupy Rabobank oraz detale dotyczące miejsc jego pobytu w lipcu. Właśnie te informacje są w wielkim zainteresowaniu komisji antydopingowej ponieważ kolarz unikał podania miejsca pobytu, co uniemożliwiało kontrolę dopingową.

""Są to bardzo interesujące szczegóły i dużo warte dla każdej gazety jak i jej czytelników, ponieważ sprawa Rasmussena jest jednym z najważniejszych wydarzeń w Danii. Odmówiliśmy jednak, ponieważ nie możemy kupować informacji zdobytych w sposób nielegalny"" - powiedział kierownik działu sportowego gazety BT Peter Bruchmann.

Rasmussen był liderem Tour de France, gdy został wycofany z wyścigu, a potem zwolniony przez swoją ekipę Rabobank z powodu podejrzeń o doping. Kolarz prawdopodobnie okłamywał drużynę, podając nieprawdziwe informacje o miejscu pobytu."
train,"Sierpniowe Niebo Kopernika – pierwsza obserwacja (relacja)

4 sierpnia 2012 roku od 21:00 do około 23:00 w Parku Odkrywców odbyły się obserwacje nieba. Spotkanie poprowadził Karol Wójcicki z Nieba Kopernika

Park Odkrywców zlokalizowany jest przy Centrum Nauki ""Kopernik"" w Warszawie nad brzegiem Wisły (ul. Wybrzeże Kościuszkowskie 20).

Podczas spotkania udało się zaobserwować:

Można się było dowiedzieć czym jest

Spotkanie było też okazją do wstępnego omówienia lądowania łazika Curiosity (w ramach misji Mars Science Laboratory). Relacje na żywo z lądowania będzie można oglądać 6 sierpnia o 7:00 w Niebie Kopernika.

Udało się zaobserwować kilka meteorów. Jednak tym obiektom ma być poświęcone następna obserwacja nieba planowana na 11 sierpnia czyli na dzień przed maksimum Perseid."
train,"2007-06-08: Produkcją gry SimCity Societes nie zajmie się studio Maxis

Nowa gra z serii ""SimCity"", ""SimCity Societies"", nie będzie – tak jak dotychczas – produkowana przez studio Maxis. Tworzeniem gry zajmie się dotychczas niezależne studio Tilted Mill, twórcy gier ""Children of the Nile"" i ""Caesar"". Chris Beatrice, dyrektor Tilted Mill, ujawnił na swoim blogu, że ""SimCity Societies"" będzie sie różnić od poprzednich tytułów serii, choć nie powiedział w jaki sposób. Rzecznik Electronic Arts – wydawcy gry – powiedział, że ten tytuł nakieruje serię „na nową i ekscytującą ścieżkę”, która „zabierze serię z powrotem do korzeni”."
train,"2008-09-03: Radlna: stacja transformatorowa w płomieniach

W miejscowości Radlna niedaleko Tarnowa płonie stacja transformatorowa. – ""Nie ma zagrożenia dla ludzi"" – powiedział Paweł Frątczak, rzecznik Komendanta Głównego Straży Pożarnej.

W akcji gaśniczej biorą udział 24 jednostki straży pożarnej. Przyczyna pożaru nie jest znana, wiadomo jednak, że zapaliło 80 litrów oleju transformatorowego."
train,"2007-11-06: III Międzynarodowy Kościański Półmaraton

4 listopada o godzinie 13:00 wystartował III Międzynarodowy Kościański Półmaraton im. Henryka Florkowskiego. Wzięła w nim udział rekordowa ilość biegaczy - 354 osoby. Oprócz Polaków na starcie stanęli goście z Ukrainy, Białorusi i Kenii.

Uroczystego otwarcia imprezy dokonał prof. Wojciech Florkowski, syn patrona imprezy. Dystans 21 kilometrów i 975 metrów (trzy siedmiokilometrowe rundy) najszybciej pokonał reprezentant Ukrainy, Mikhaylo Iveruk, z czasem 01:04:46. Tym sposobem zawodnik pobił rekord trasy Półmaratonu. W roku ubiegłym zwycięzcy biegli trzy minuty dłużej. Drugi na mecie był Karol Rzeszkiewicz z czasem 01:04:47, reprezentant Klub SKLA Sopot. Trzeci był kolejny reprezentant Polski - Jan Białk (01:04:57).

Najszybszą zawodniczką okazała się Dorota Ustianowska, która uzyskała czas 01:13:59. Drugi wynik wśród pań był udziałem Edyty Lewandowskiej z Klubu RKS Łódź (z czasem 01:15:07). Trzecie miejsce zajęła reprezentantka Ukrainy, Angelika Awerkowa (z czasem 01:16:12).

Zawodnicy startujący w Półmaratonie byli klasyfikowani w różnych kategoriach. W kategorii mieszkańców powiatu kościańskiego wśród panów najszybszy był Łukasz Złotkowski z Klubu UKS JUNIOR z Nietążkowa, który na mecie uzyskał czas 01:19:09. Najszybszą mieszkanką powiatu kościńskiego została natomiast z czasem 01:32:18 Małgorzata Nowak. Zawodniczka startowała w barwach Klubu LKS SANA Kościan. W kategorii weteranów najszybszy okazał się Jerzy Kulczyk, reprezentant Pommernfisch Tychowo. Uzyskał czas 01:11:47. Ze względu na to, że patronem biegu jest doktor nauk medycznych, została wyszczególniona dodatkowa kategoria - ""Służba zdrowia"". W niej najlepszy wynik wśród pań uzyskała Agnieszka Janasiak, z LKS Sana Kościan, która zakończyła zawody z czasem 01:16:23. Wśród panów najszybszy był Krzysztof Borowski ( 01:17:51).

Tegoroczny Półmaraton ukończyło ponad 100 osób więcej niż w roku ubiegłym. ""Cieszymy się, że tylu zawodników skorzystało z naszego zaproszenia i wzięło udział w tym dużym sportowym wydarzeniu. Lepsza od ubiegłorocznej pogoda sprawiła, że zwycięzca uzyskał lepszy czas, a i na trasie kibicowało więcej osób"" - mówił Edward Strzemiński, przewodniczący Komitetu Organizacyjnego Półmaratonu.

W ramach imprezy zawodnicy mogli sprawdzić się także na dystansie siedmiu kilometrów. W tym biegu pierwsze miejsce zajął Tomasz Zając z UKS JUNIOR Nietążkowo, uzyskując czas 00:23:47. Drugi na metę z czasem 00:25:17 przybiegł Adam Chudzicki z Lubonia, a trzeci był Tomasz Dobrzycki, reprezentant KS 64-sto z Leszna. Zawodnik uzyskał czas 00:25:18. Kolejną dodatkową atrakcją był bieg na dystansie 2 km dla dziewcząt i chłopców. Pierwszy raz organizowano także w Kościanie zawody w chodzie sportowym na dystansie 2 km.

Zwycięzcy Półmaratonu otrzymali nagrody pieniężne. Zwycięzcy pozostałych biegów nagrody rzeczowe. Wszyscy triumfatorzy otrzymali dodatkowo pamiątkowe puchary.

Organizatorami imprezy było Starostwo Powiatowe w Kościanie oraz wszystkie gminy powiatu kościańskiego. Za sportowe przygotowanie imprezy odpowiadał Ludowy Klub Sportowy „Sana” w Kościanie, Stowarzyszenie LZS w Kościanie, Wielkopolskie Zrzeszenie LZS w Poznaniu, Powiatowy Szkolny Związek Sportowy w Kościanie, KS Sztafeta Ateńska i Zespół Szkół im. Marii Konopnickiej w Kościanie. Oficjalnym sponsorem imprezy była firma Coccodrillo."
train,"2008-06-03: Nowy rekord świata w biegu na 100 metrów

Jamajczyk Usain Bolt ustanowił nowy rekord świata w biegu na 100 metrów. W sobotę, 31 maja przebiegł on ten dystans w czasie 9,72 s. podczas mityngu w Nowym Jorku. Wcześniejszy rekord należał do Asafy Powella, który uzyskał w 2007 roku 9,74 s."
train,"2008-07-14: Oskarżyciel Międzynarodowego Trybunału Karnego zażądał aresztowania prezydenta Sudanu

Za ludobójstwo w Darfurze, zbrodnię przeciwko ludzkości i zbrodnie wojenne oskarżyciel Międzynarodowego Trybunału Karnego zażądał aresztowania prezydenta Sudanu.

Prokurator Luis Moreno-Ocampo stwierdził, że siły pozostające pod kontrolą Omara al-Baszira zabiły co najmniej 35 tys. cywilów i przyczyniły się do powolnej śmierci od 80 do 265 tys. ludzi w ogarniętym wojną domową Darfurze. Dodatkowo powiedział, że prezydent Sudanu ponosi odpowiedzialność także za zbrodnie przeciwko ludzkości i zbrodnie wojenne, w tym zabójstwa, eksterminację, przymusowe wysiedlenia 2,5 mln cywilów i gwałty.

""Bashir dopuścił się, poprzez inne osoby, ludobójstwa wobec grup etnicznych Fur, Masalit i Zaghawa w Darfurze, używając aparatu państwowego, sił zbrojnych i milicji dżandżawidów"" - napisano w dokumencie prokuratury MTK.

Oskarżyciel poprosił także sąd o zablokowanie kont prezydenta Sudanu. Sąd ma co najmniej 6 tygodni na zajęcie się tą sprawą. Władze Sudanu nie uznają Międzynarodowego Trybunału Karnego, a prokuratora, który oskarża prezydenta, nazywają przestępcą.

""Wszelkie oskarżenia zarówno prezydenta, jak i każdego innego obywatela Sudanu traktujemy tak samo - nie uznajemy niczego, co pochodzi z MTK, dla nas on nie istnieje"" - stwierdził Ali al-Sadig, rzecznik sudańskiego ministerstwa spraw zagranicznych."
train,"2007-09-05: Poznań: Przeniosą most nad mostem

Dziś w Poznaniu rozpocznie się operacja przenoszenia przęsła mostu Cybińskiego. Po raz pierwszy w Polsce jeden most ma zostać przeniesiony nad drugim mostem. Pięć lat temu przęsło o wymiarach 72 x 15 x 9 metrów zostało zdemontowane, a władze Poznania zdecydowały o użyciu go do budowy przejścia przez Cybinę.

Czterystutonowe przęsło dawnego mostu św. Rocha ma zostać przesunięte z okolic nowego centrum dydaktycznego Politechniki Poznańskiej, wzdłuż rzeki Cybiny i nad mostem Mieszka I, na swoje nowe miejsce - między Śródką a Ostrowem Tumskim.

Operacja potrwa kilka tygodni. Most będzie przesuwany po torach na platformach kolejowych. Codziennie będzie pokonywał około 20-30 metrów z liczącej około kilometra trasy. Najtrudniejszym elementem przemieszczania mostu na nowe miejsce będzie minięcie mostu Mieszka I. Inżynierowie postanowili, że przęsło zostanie przeniesione nad mostem Mieszka. Na ten czas most Mieszka I zostanie pozbawiony trakcji tramwajowej i na kilka dni zamknięty. Przęsło będą przenosiły cztery kolejowe dźwigi o udźwigu 200 ton.

Budowa i transport przeprawy przez Cybinę będzie kosztowała ponad 9 mln złotych, z tego 7 mln z funduszy Unii Europejskiej. Nowa przeprawa otwarta ma być na początku grudnia."
train,"2005-04-02: Podsumowanie sprawy Terri Schiavo

W piątek przeprowadzono sekcję zwłok zmarłej 31 marca Terri Schiavo - powiadomiła agencja prasowa ""Associated Press"". Rezultaty sekcji powinny być znane dopiero za kilka tygodni.

Michael Schiavo powiedział, że wyniki badań powinny udowodnić jego rację dotyczącą uszkodzeń mózgu jego żony. Lekarze nie są jednak pewni, czy istnieje możliwość rozwiania tych wątpliwości dzięki rezultatom sekcji.

Kontrowersyjna jest także inna sprawa - okazało się, że rodzice Terri Schiavo sprzedali firmie ""Response Unlimited"" listę daroczyńców na rzecz pomocy dla ich córki. Nie zostało ujawnione ile pieniędzy za to otrzymali."
train,"2009-05-24: WHO: 12000 zarażeń A/H1N1; 86 zgonów; trzeci przypadek zachorowania w Polsce

Światowa Organizacja Zdrowia poinformowała, że na całym świecie prawie 12 tys. osób jest zarażonych szczepem wirusa A/H1N1. Zostało potwierdzonych 86 zgonów oraz trzeci przypadek zachorowania w Polsce.

Najwięcej chorych jest w USA oraz w Meksyku. W tym drugim kraju potwierdzono 75 zgonów, w USA 9, a w Kanadzie i Kostaryce po jednym. Przypadki zachorowań potwierdzono prawie na wszystkich kontynentach oprócz Afryki (zobacz mapa; na czarno zaznaczono zgony spowodowane A/H1N1; na czerwono - przypadki potwierdzonych zachorowań; na żółto - niepotwierdzone przypadki zarażenia).

Dziś rano poinformowano, że w Polsce wystąpił trzeci przypadek grypy. Wirusa wykryto u 21-letniego mężczyzny, znajdującego się w szpitalu w Chorzowie. Mężczyzna i jego rodzice zostali poddani kwarantannie. Zarażony i jego rodzice wrócili w piątek z USA.

""Rodzice są pod obserwacją, pobrano też od nich i wysłano do badań wymazy, by potwierdzić lub wykluczyć ewentualną obecność wirusa. Natomiast chory jest leczony zgodnie z procedurami, otrzymuje leki antywirusowe"" - poinformował dyrektor szpitala w Chorzowie.

""Pacjenci są w dobrym stanie, dobrze się czują i miejmy nadzieję, że na tym się to zakończy. Jeżeli nic się nie zmieni, rodzice wkrótce zostaną wkrótce zwolnieni, a pacjent pozostanie w szpitalu do momentu, kiedy ustąpią wszelkie objawy grypy. Myślę, że potrwa to około tygodnia, jeżeli nie będzie żadnych powikłań"" - powiedział Grzegorz Hudzik, inspektor sanitarny w Katowicach. 

Poprzednie osoby, które zachorowały na ten nowy wirus wyzdrowiały po pobycie w szpitalach w Mielcu oraz Kaliszu."
train,"2005-04-11: Arszenik i talidomid lekami przeciwnowotworowymi

Podczas międzynarodowego zlotu lekarzy Myeloma w Sydney w Australii dowiedzieliśmy się, że arszenik i talidomid mogą być wykorzystywane w walce z rakiem, jako leki wspomagające.

""Arszenik może być stosowany do zmuszania komórek do „popełnienia samobójstwa”"", powiedział profesor Miles Prince z Centrum Leczenia Raka im. Petera MacCalluma. Co roku ponad 1000 Australijczyków zapada na nowotwór kości, jednego z najgorszych jego rodzajów, z najmniejszą szansą na przeżycie u chorego.

""Naprawdę podwójnie przedłużyliśmy długość życia u tych pacjentów i z pewnością wśród niektórych pacjentów znajdą się tacy, którzy żyją dłużej niż dziesięć lat. Ich poziom życia także zdecydowanie się poprawił"", powiedział profesor Prince.

Badanie z udziałem 200 pacjentów z wykrytym nowotworem wykazało, że talidomid wytworzył 90% więcej limfocytów T, odpowiedzialnych za zwalczanie komórek ""myeloma"", rzadkiego rodzaju komórek powodujących nowotwór kości.

Kontrowersyjnym działaniem talidomidu jest jego toksyczność – w latach 60 odkryto, że lek ten jest mutagenny. Frances Oldham Kelsey, pracowniczka amerykańskiej Agencji Żywności i Leków, zbadała działanie tego leku i dowiodła, że kobiety ciężarne biorące leki oparte na mutagenie rodzą dzieci z bardzo rzadko spotykanymi deformacjami ciała. Wcześniej wspomnianym 200 pacjentów zalecono dawkowanie talidomidu zgodnie z indywidualnymi zaleceniami, aby nie wystąpiły skutki uboczne."
train,"2007-09-10: Tydzień w Polsce (3 IX - 9 IX 2007)

Pomimo obaw niektórych polityków Sejm V kadencji przechodzi do historii. 377 posłów doprowadziło do przedterminowych wyborów. Trwa kompletowanie list i kadrowe przetasowania w głównych partiach politycznych. Nie jest jednak pewne, która z partii - PiS czy PO wygra wybory. Wraz z rezygnacją z ubiegania się o fotel premiera przez Janusza Kaczmarka do historii przechodzi LiS.

Koniec Sejmu!

Piątek: W długo wyczekiwanym wieczornym głosowaniu Sejm podjął decyzję o przedterminowym rozwiązaniu izby. Za takim wnioskiem zagłosowało 377 parlamentarzystów. Przeciw było 54 a wstrzymało się 20 posłów. Prezydent Lech Kaczyński zapowiedział, że wybory odbędą się 21 października.

Kampanię czas zacząć.

Sobota: Wraz z zakończeniem kadencji Sejmu rozpoczęło się kompletowanie wyborczych list. Wśród ""kuszonych"" przez partie polityków znajdują się m.in.: Kazimierz Marcinkiewicz, Radosław Sikorski czy Władysław Bartoszewski. PiS zachęca do startu w wyborach Zbigniewa Religę i Zytę Gilowską. PSL i PO prowadzą rozmowy zarówno z Sikorskim jak i Bartoszewskim.

Niedziela: Lewica i Demokraci oficjalnie wystartowali z przedwyborczą kampanią. Jej twarzą ma być były prezydent Aleksander Kwaśniewski, który zaprezentował program LiD - ""Nowa polityka, nowa nadzieja"". Podczas swojego przemówienia Kwaśniewski wypominał błedy minionych dwóch lat rządów PiS oraz zaapelował o zakończenie politycznych wojen.

W Poznaniu odbyła się także kolejna Konwencja Polityczna PiS. Wśród występujących polityków znaleźli się m.in. Kazimierz Michał Ujazdowski oraz Zyta Gilowska. Najważniejszym elementem konwencji było jednak wystąpienie premiera Jarosława Kaczyńskiego, który podsumowywał osiągnięcia swojego rządu oraz odniósł się do wystąpienia Aleksandra Kwaśniewskiego.

Mężydło odchodzi z PiS.

Czwartek: Telewizja TVN24 poinformowała, iż z PiS wystąpił toruński poseł Antoni Mężydło. W zbliżających się wyborach wystartuje on najprawdopodobniej z list PO. Jako powód swojego odejścia poseł Mężydło podał zbyt bliskie związki PiS z Radiem Maryja.

Koniec LiSa.

Czwartek: Sąd uznał, iż zatrzymanie byłego szefa MSWiA Janusza Kaczmarka było bezzasadne. Dodatkowo poinformował on, że prokuratura zwlekała z przesłaniem zażaleń sformułowanych przez jego obrońcę. Na konferencji prasowej przedstawiciele prokuratury zdecydowanie potwierdzili, iż ich zdaniem zatrzymanie Kaczmarka było konieczne.

Piątek: Janusz Kaczmarek wycofał swoją kandydaturę na premiera. Tym samym według Romana Giertycha do przeszłości przechodzi LiS - Liga i Samoobrona. LPR rozważa start w zbliżających się wyborach razem z Prawicą Rzeczpospolitej.

Tymochowicz zatrzymany!

Poniedziałek: Specjalista od wizerunku polityków i doradca Andrzeja Leppera Piotr Tymochowicz został zatrzymany przez stołeczną policję. Akcja dotyczyła rozbicia grupy pedofilskiej. Komputer Tymochowicza został wytypowany jako ten na który były ściągane treści pornograficzne. Tego samego dnia jednak Tymochowicz został oczyszczony z zarzutów i zwolniony.

Sondaże.

Wtorek: ""Gazeta Wyborcza"" opublikowana sondaż, który po raz pierwszy od miesięcy daje zwycięstwo PiS. Może on liczyć na 30% poparcia. Drugie miejsce przypadło PO - 26%. Do Sejmu weszłyby także jeszcze LiD, LiS oraz PSL.

Czwartek: Sondaż OBOP przynosi tym razem sukces PO. Partia Donalda Tuska otrzymała 35% i wyprzedziła PiS (27%). Kolejne miejsca przypadły LiD (11%) oraz Samoobronie i PSL (po 5%).
Piątek: Według ""Rzeczpospolitej"" największym poparciem wyborców cieszy się PO (32%) przed PiS (29%). Jednak na pytanie „Kto wygra wybory?” - 36% badanych wskazuje na PiS, a 33% na PO."
train,"2010-02-27: Walijska partia Plaid Cymru tworzy własną platformę LGBT

Walia: socjaldemokratyczna partia Plaid Cymru podczas konferencji odbywającej się w dniach 20-21 lutego 2010 r. poinformowała o stworzeniu wewnątrz tego ugrupowania specjalnej grupy pod nawą PlaidPride, która będzie skupiać lesbijki, gejów, oraz osoby bi- i transseksualne.

Plaid Cymru jest również partią domagająca się niepodległości dla Walii. Istnieje od 1925 roku, a obecnie posiada posiada dwunastu deputowany w Walijskim Zgromadzeniu Narodowym, trzech deputowanych do Izby Gmin oraz jedną deputowaną do Parlamentu Europejskiego – Jillian Evans. Utworzenie PlaidPride jest dla partii krokiem w kierunku zaspokojenia potrzeb wszystkich osób z walijskiej społeczności, a jej samej ma zapewnić wizerunek postępowego ugrupowania.

Carl Harris, który został rzecznikiem PlaidPride, powiedział, że jego partia zawsze wierzyła w równe prawa dla wszystkich niezależnie od rasy, religii, płci czy orientacji seksualnej — ""Plaid Cymru jest obecnie jedyną postępową siłą w walijskiej polityce i jesteśmy z tego powodu dumni"" — dodał.

Bethan Jenkins, deputowana Walijskiego Zgromadzenia Narodowego na uroczystej inauguracji nowej platformy LGBT powiedziała, że wiele osób ma błędne wyobrażenie na temat Plaid Cymru, uważając ją wyłącznie za ugrupowanie reprezentujące mówiącą po walijsku ludność wiejską. Stwierdziła też — ""Jesteśmy jednak partią dla wszystkich i powołanie PlaidPride pomoże nam znaleźć wspólny język z tą częścią walijskiego społeczeństwa, z którą mieliśmy w przeszłości mniejszy kontakt."""
train,"2005-09-17: Kwaśniewski: Wyjeżdżam z Nowego Jorku z nadzieją

Zakończył się jubileuszowy szczyt ONZ, członkowie organizacji przyjęli dokument końcowy. Obecny na szczycie prezydent Polski Aleksander Kwaśniewski komentując obrady stwierdził, że ""wyjeżdżamy z Nowego Jorku z większym poczuciem nadziei, niż rok temu"".

Podpisany dokument końcowy, przyjęty przez Zgromadzenie Ogólne ONZ przez aklamację, Kwaśniewski określił jako dobry materiał do dalszych prac. Jednocześnie prezydent dostrzegł jego braki.

Zgromadzenie Ogólne chce m.in. powołania specjalnej agendy pomagającej wychodzić krajom dotkniętym wojną z kryzysu. Delegaci proponują także powołanie Rady Praw Człowieka. W dokumencie nie ma natomiast wzmianki o reformie Rady Bezpieczeństwa.

Zastrzeżenia do deklaracji końcowej zgłaszały m.in. Wenezuela, Kuba i Białoruś. Minister spraw zagranicznych Wenezueli nazwał szczyt ONZ ""szczytem egoizmu, arogancji i kłamstw"" oraz przypomniał, że dokument końcowy opracowała tylko wąska grupa krajów członkowskich."
train,"2006-12-30: Śmierć górnika w kopalni ""Bolesław Śmiały"" w Łaziskach Górnych

W kopalni ""Bolesław Śmiały"" w Łaziskach Górnych (pow. mikołowski) zginął 41-letni górnik. Do wypadku doszło 420 metrów pod ziemią. Jak podaje Centrum Zarządzania Kryzysowego Wojewody Śląskiego górnik został znaleziony w kruszarce węgla około północy. Przyczyny wypadku i jego okoliczności bada Okręgowy Urząd Górniczy w Gliwicach

Jest to 44 ofiara śmiertelna w polskich kopalniach węgla w tym roku."
train,"2005-11-17: Aktor Marek Perepeczko nie żyje

Polski aktor filmowy i teatralny, Marek Perepeczko, zmarł w czwartek, 17 listopada, w wieku 63 lat - podaje Informacyjna Agencja Radiowa.

Marek Perepeczko urodził się 3 kwietnia 1942 roku w Warszawie. W latach 1970-1977 był dyrektorem warszawskiego Teatru Komedia, później także dyrektorem i jednocześnie aktorem Teatru imienia Mickiewicza w Częstochowie.

W 1965 roku ukończył Państwową Wyższą Szkołę Teatralną w Warszawie. W tym samym roku zadebiutował na scenie teatralnej. Jako aktor filmowy również zadebiutował w roku 1965 w filmie ""Popioły"". Pierwszą jego poważną rolą było wcielenie się w Porucznika Kolskiego w filmie ""Potem nastąpi cisza"". Największą popularność przyniosła mu tytułowa rola w polskim serialu telewizyjnym ""Janosik"". Zagrał również w między innymi w serialu ""13 posterunek"" jako komendant oraz w filmach ""Wesele"", ""Pan Wołodyjowski"", ""Pan Tadeusz"" i wielu innych."
train,"2010-09-07: Zakończyła się II edycja Kolarskiego Pucharu Polski Niepełnosprawnych 2010

W tegorocznej edycji ""Kolarskiego Pucharu Polski Niepełnosprawnych"" kolarze rywalizowali ze sobą w okolicach Bielska-Białej - w miejscowościach Mazańcowice i Ligota. Była to druga edycja tychże zawodów. Program mistrzostw obejmował w pierwszym dniu (4 września) indywidualną jazdę na czas, w drugim dniu (5 września) odbył się wyścig ze startu wspólnego. W kilku konkurencjach używano ręcznych rowerów hadnbike, gdzie występowały także kobiety. Osobno klasyfikowano też wyniki na rowerach klasycznych oraz grupę integracyjną.

Wyniki zawodów.

Indywidualna jazda na czas.

Rowery klasyczne (klasa C1, C2):

Rowery klasyczne (klasa C4, C5):

Grupa integracyjna:

Handbike (kobiety):

Handbike (mężczyźni):

Wyścig ze startu wspólnego.

Rowery klasyczne (klasa C1, C2):

Rowery klasyczne (klasa C4, C5):

Handbike klasa H2 (mężczyźni):

Handbike klasa H3 (mężczyźni):

Handbike klasa H3 (kobiety):

Grupa integracyjna:

Organizatorem zawodów było Beskidzkie Zrzeszenie Sportowo-Rehabilitacyjne „START”."
train,"2008-06-13: Przyszłość według Intela

Intel przedstawiał ponad 70 futurystycznych projektów i idei z zakresu ochrony środowiska, opieki zdrowotnej, przetwarzania wizualnego oraz mobilności bezprzewodowej, które bada w swoich laboratoriach.

Świat bezprzewodowy.

Badacze Intela przyglądają się technologiom, dzięki którym małe, mobilne urządzenia internetowe staną się ""świadome"" otaczającego środowiska i będą mogły wchodzić z nim w interakcje, aby jakość wrażeń użytkownika nie była ograniczona niewielkim rozmiarem urządzenia.

Na przykład interfejsy głosowe szczególnie dobrze pasują do małych urządzeń mobilnych ze względu na fizyczne ograniczenia kanałów wejściowych i wyjściowych.

Intel zademonstrował interfejs głosowy kontrolujący tworzenie połączenia między dwoma urządzeniami mobilnymi oraz ekranem bezprzewodowym w celu udostępnienia zasobów i usług. Użytkownik może na przykład wypowiedzieć naturalnym głosem polecenie zsynchronizowania urządzenia mobilnego z telewizorem, aby pokazać dziadkom zdjęcia swoich dzieci.

Przetwarzanie wizualne.

W miarę, jak będzie się zwiększać liczba rdzeni w procesorach Intela, przejście na model przetwarzania równoległego, w którym wiele zadań jest realizowanych jednocześnie, spowoduje eksplozję zastosowań przetwarzania wizualnego, takich jak realistyczne środowiska 3D, natychmiastowa analiza źródeł wideo oraz bardziej naturalne sposoby interakcji z komputerami.

Intel wraz z firmą Neusoft zademonstrował przyszłe rozwiązanie samochodowe, w którym kamery są oczami, a wielordzeniowe procesory pełnią funkcję mózgu. Przyszłe samochody będą potrafiły znacznie dokładniej identyfikować inne zbliżające się pojazdy oraz pieszych i ostrzegać kierowcę albo automatycznie podejmować działania w celu zapobieżenia wypadkowi.

Ten typ przetwarzania wizualnego wymaga znacznie większej mocy obliczeniowej i wiąże się z wyzwaniami w dziedzinie programowania równoległego (obsługi wielu jednoczesnych żądań dostępu do procesora). W prototypowym systemie samochodowym wykorzystano język programowania Ct, rozszerzenie C/C++ opracowane w laboratoriach Intela, która pozwala na skalowanie programu zapobiegającego wypadkom od 2 do 8 rdzeni bez pisania dodatkowego kodu lub kompilatorów.

Technologia w służbie środowisku.

Badacze Intela szukają sposobów, aby ograniczyć wpływ na środowisko oraz zwiększyć energooszczędność produktów oraz systemów Intela, i planują nadal ulepszać wydajność komputerów, ale przy znacznie niższym zużyciu energii. Obecnie pracują nad nową techniką zarządzania zasilaniem, które może zupełnie zmienić działanie przyszłych komputerów opartych na układach Intela.

Technika określana ogólną nazwą ""Platform Power Management"" (zarządzanie zasilaniem platformy) polega na ciągłym monitorowaniu działania komputera i inteligentnym ograniczaniu, a nawet całkowitym wyłączaniu zasilania komponentów systemu, które nie są używane, takich jak radio albo porty USB.

Pierwsze demonstracje tych prac pokazały oszczędności rzędu 30 procent, kiedy system jest bezczynny albo mało obciążony. W ciągu następnych pięciu lat badacze Intela mają nadzieję osiągnąć dalsze postępy i zademonstrować redukcję zużycia energii rzędu 50 procent

Zdrowie i opieka zdrowotna.

Od niemal 10 lat Intel skupiał się na badaniach antropocentrycznych, których owocem są nowatorskie technologie zwiększające jakość domowej opieki nad osobami starszymi i przewlekle chorymi.

Intel zaprezentował nowe rozwiązanie - system analizy kroku, który ujawnia kluczowe aspekty kroku danej osoby (sposobu lub szybkości chodzenia) i określa ryzyko upadku. Obecnie jest to projekt badawczy, ale tego rodzaju idee mogą zwiększyć jakość życia i zmniejszyć obciążenie krajowego systemu opieki zdrowotnej."
train,"2007-11-14: Wznowienie śledztwa dotyczącego spotkań z UFO?

W Stanach Zjednoczonych podczas międzynarodowej konferencji, grupa emerytowanych pilotów i amerykańskich urzędników zwróciła się do rządu USA o wznowienie śledztwa dotyczącego spotkań z UFO. Uczestnikami spotkania byli m.in. wojskowi z siedmiu krajów. Zgromadzeni twierdzili, że byli świadkami lub prowadzili badania dotyczące UFO. Twierdzą oni, że unoszące się kule, migoczące światła i statki kosmiczne są zagrożeniem dla bezpieczeństwa narodowego.

""Chcemy, by rząd Stanów Zjednoczonych przestał uwieczniać mit, że każde zjawisko, określane jako niezidentyfikowany obiekt latający, da się wyjaśnić z pomocą przyziemnych, konwencjonalnych określeń"" - stwierdził Fife Symington, były gubernator Arizony.

""Szczególnie po 11 września 2001, po zamachach terrorystycznych na Nowy Jork, nie można pozwolić na ignorowanie echa radarowego, którego nie da się powiązać ze znanymi typami samolotów, czy śmigłowców"" - napisano w oświadczeniu skierowanym do władz Stanów Zjednoczonych.

Uczestnicy spotkania zwrócili się również do amerykańskiej armii o wznowienie Projektu Błękitnej Księgi. Projekt działał w latach 1952-1969 i dotyczył on badań niezidentyfikowanych obiektów. Zajął sie on 12,5 tys. spraw, z których większość uznano za zjawiska naturalne."
train,"Rami Malek odtworzy rolę Freddiego Mercury'ego w biografi zespołu Queen

Po parokrotnych zmianach w planie obsady filmu biograficznego mającego przedstawić historię Queen, twórcy zadecydowali, że rolę frontmana legendarnego już zespołu zagra Rami Malek.

Pomysł stworzenia filmu poruszającego ową tematykę zrodził się już w 2008 roku, kiedy to poważnie zaczęto mówić o rozpoczęciu produkcji przez reżysera Toma Hoopera (""Jak zostać królem""). Za scenariusz odpowiadać miał Peter Morgan, jednak bardziej konkretne prace nie zostały podjęte przez kolejne lata. Cała sytuacja spowodowana była głównie problemami z ustaleniem obsady, w szczególności roli wokalisty, Freddiego Mercury'ego, którego początkowo miał zagrać Sacha Baron Cohen, znany z produkcji takich jak ""Borat"" czy ""Dyktator"" - zamieszanie pojawiło się gdy aktor zrezygnował z udziału w produkcji. Poszukiwanie następcy było trudnym zadaniem, spekulowano na temat zatrudnienia Bena Whishawa, jednak ostateczny wybór padł na młodego amerykańskiego aktora egipskiego pochodzenia - Rami Maleka, uznanego za grę w takich produkcjach jak ""Pacyfik"" czy ""Mr. Robot"". Dokładna data rozpoczęcia produkcji pozostaje nieznana."
train,"2007-03-22: Otylia Jędrzejczak skazana

Sąd Rejonowy w Płońsku uznał dziś, że polska pływaczka Otylia Jędrzejczak jest winna spowodowania wypadku ze skutkiem śmiertelnym 1 października 2005 roku k. Czerwińska, w którym zginął na miejscu jej brat - 19-letni Szymon. Jędrzejczak jest skazana na 9 miesięcy ograniczenia wolności,prace na cele społeczne w wymiarze 30 godzin miesięcznie oraz odebrane jej zostanie na rok prawo jazdy. Obrona wnosiła o uniewinnienie."
train,"2008-04-06: Kryterium o Puchar Burmistrza Dzierżoniowa 2008

Małgorzata Jasińska z ekipy Pol-Aqua oraz Bartosz Huzarski z Mróz-Action-Uniqa zwyciężyli w kryterium ulicznym w Dzierżoniowie.

Kobiety rozpoczęły ściganie już w ubiegłym tygodniu gdy w Nałęczowie odbył się wyścig zaliczany do kalendarza Międzynarodowej Unii Kolarskiej. Dla mężczyzn, którzy mają już kilka dni wyścigowych za sobą była to pierwsza próba sił w Polsce.

W wyścigu wśród drużyn kobiecych nie wystartowała jedynie grupa Primus, a wśród mężczyzn ścigająca się we Włoszech grupa DHL Author.

Małgorzata Jasińska wraz z Mają Włoszczowską (MTB Halls Team) rozegrały pomiędzy sobą wyścig. Skuteczniejsza na finiszach była Jasińska i to ona mogła cieszyć się ze zwycięstwa. Wśród elity mężczyzn również duet kolarzy odskoczył od reszty stawki. Zwyciężył Bartosz Huzarski z Mróz-Action-Uniqa, przed współtowarzyszem ucieczki Maciejem Paterskim (KTK Kalisz). Trzecie miejsce, dzięki aktywnej jeździe w końcowej fazie wyścigu zapewnił sobie Błażej Janiaczyk.

Wyniki.

Mężczyźni:

Kobiety:"
train,"2007-07-27: Premier: los koalicji w rękach LPR i Samoobrony

Według Jarosława Kaczyńskiego, to czy koalicja przetrwa zależy od samych koalicjantów. PiS ma przygotowaną strategię odzyskiwania elektoratu wiejskiego i inteligenckiego. Wbrew oficjalnym deklaracjom, dymisje ministrów Samoobrony i LPR są już gotowe - donosi ""Dziennik"".

""My nie chcemy zrywać koalicji. Natomiast najwyraźniej zrywają ją nasi partnerzy. Ja jestem człowiekiem bardzo cierpliwym, ale w pewnych warunkach działać się po prostu nie da"" - powiedział premier.

Ponadto dodał, że nie chce likwidacji CBA, czego żądają koalicjanci: ""Jest tak, że my jesteśmy wciąż o coś podejrzewani, zaś ci, których życiorysy prowadzą do wielu znaków zapytania, w sferze podejrzenia się nie znajdują. Nie godzimy się na zablokowanie walki z korupcją na wyższych szczeblach władzy"".

""Jeśli nadal będą kontynuowane nieodpowiedzialne działania poszczególnych ministrów albo będą proponowane nam osoby w rodzaju pana Sikory na ministra rolnictwa, to trudno sobie wyobrazić dalszą współpracę. (...) Ja jestem człowiekiem bardzo cierpliwym, ale w pewnych warunkach działać się po prostu nie da"" - stwierdził premier.

Koalicjanci nie mogą zwlekać z decyzją. ""Na deklarację lojalności mają czas do północy"" - powiedział wicepremier Przemysław Gosiewski.

""Jesteśmy za tym, żeby ta koalicja trwała, o ile będzie możliwość lojalnej współpracy"" - powiedział Gosiewski. Jednak jeśli decyzja nie zapadnie dziś do północy, w przyszłym tygodniu zapadnie ostateczna decyzja związana z trwaniem koalicji.

Aby koalicja przetrwała, Samoobrona i LPR muszą zaakceptować trzy warunki. Po pierwsze, muszą lojalnie głosować w Sejmie za rządowymi projektami ustaw. Po drugie, popierać działania CBA. Po trzecie, nie chronić przestępców ukrywających się za immunitetem."
train,"2010-11-27: Wypadek cysterny: płynny asfalt wyciekł do Noteci

W sobotę rano wywróciła się cysterna przewożąca płynny asfalt. Około połowy ładunku wylało się na jezdnię i spłynęło do Noteci. Kierowcy nic się nie stało.

Do wypadku doszło na drodze wojewódzkiej 254, na moście w Obórzni, koło Żnina. Około 10 ton płynnego asfaltu, o temperaturze ponad 200°C, wyciekło na jezdnię, a potem ściekło do rzeki Noteć. Transport asfaltu odbywał się na trasie Bydgoszcz - Łabiszyn. 

Służby ratownicze zostały powiadomione o zajściu około 05:20 nad ranem. Niska temperatura powietrza sprawiła, że rozgrzany asfalt szybko stygnął i w kilka godzin udało się opanować wyciek z uszkodzonej cysterny.

Trasa może być nadal nieprzejezdna, gdyż do podniesienia cysterny blokującej drogę konieczne jest sprowadzenie ciężkich dźwigów."
train,"2009-02-19: Bloger-amator nie może konkurować z zawodowcem - wywiad na temat dziennikarstwa z Bogdanem Misiem

Z okazji 4. urodzin polskiego Wikinews reporterzy tegoż serwisu postanowili przeprowadzić wywiady z zawodowymi dziennikarzami na temat kondycji współczesnych mediów i jakości samego dziennikarstwa. Poniżej przedstawiamy rozmowę z Bogdanem Misiem, jaka odbyła się drogą mailową.

Wikinews: Dzisiejsze media dzięki Internetowi, w otoczeniu sieci blogów, muszą zabiegać o uwagę czytelnika. Czy w takiej sytuacji można mówić jeszcze o misji mediów publicznych? Czy można zmienić kierunek ich rozwoju, aby mówienie o misji miało sens?

Bogdan Miś: Oczywiście, że można mówić o misji mediów publicznych. Należy tylko zmienić zasady ich finansowania (usunąć poza obszar konkurencji finansowej z mediami komercyjnymi); tylko to – po prostu – musi kosztować. Misję mediów publicznych musi w całości opłacać społeczeństwo i państwo.

Czy komercjalizacja powoduje, że wartościowe treści stają się mniej istotne w stosunku do tych, które czytelnika czy widza mogłyb przyciągnąć? Czy dla współczesnych wydawnictw priorytetem jest zarabianie, czy informowanie?

Powtarzam: media publiczne nie mogą być komercyjne. Nie mają prawa zarabiać na swojej działalności ani grosza. Dla tych mediów priorytetem musi być edukacja i informacja, ogólnie: komunikacja społeczna. Co innego z mediami – w szczególności wydawnictwami – komercyjnymi.

Sensacyjny styl tytułu, nie wspominając o treści, staje się ważniejszy od neutralnego charakteru informacji. Tu pojawia się pytanie o to, czy stawiające na neutralność media mają jakiekolwiek szanse przy krzyczących nagłówkach?

Mają. Dobrze sformułowany tytuł wcale nie musi być sensacyjny.

Media internetowe, podobnie jak tradycyjne, muszą się utrzymywać. A modelem wiodącym jest utrzymywanie się z reklam. Dla reklamodawców jest ważna liczba wejść, a więc ""mocniejsze"" tytuły zwiększają liczbę kliknięć. Ile zarabiają media na reklamie w stosunku do wpływów ze sprzedaży?

Nie rozumiem pytania – i prawdę mówiąc, jego sens mnie nie interesuje. Od tego są księgowi. Poza tym użycie słów „a więc” w pytaniu jest nieuzasadnione. Nie ma takiego związku.

Monitorując tylko tematy dotyczące Wikimediów, trudno mi nie zauważyć, że artykuły typu ""Wikipedia ma problemy"" są częściej odwiedzane, co widać po ilości komentarzy, niż newsy typu ""twórcy Wikipedii organizują spotkanie w celu poprawienia jakości projektu"". Ten sam problem widać chociażby w serwisie wykop.pl. Neutralne artykuły są letnie. Trudno jest odnosić wrażenie, że stosowanie chwytliwych tytułów, to nie celowe zabiegi przyjęte w redakcjach.

Jest sprawą dość oczywistą, że atrakcyjny (co nie znaczy wyłącznie sensacyjny) tytuł jest zachętą do czytania artykułu; to element rzemiosła dziennikarskiego, podobnie jak to, że zła (negatywna) wiadomość jest dla gazety lepsza (z punktu widzenia popularności) niż wiadomość dobra. Pragnę przypomnieć, że profesjonalne redakcje dużych gazet zatrudniają (za spore pieniądze) specjalistów od robienia wyłącznie tytułów właśnie. Podobnie ważny jest sposób podziału tekstu na akapity, odpowiednio zredagowane śródtytuły itp.; ale to jest właśnie warsztat, po to są (a raczej powinny być) studia dziennikarskie, by tego nauczyć. Dlatego bloger-amator niemal nigdy nie może konkurować z zawodowcem jakością produkcji. Rzecz jasna, bloger piszący nawet nieudolnie - powiedzmy - o seksie w gimnazjum, będzie miał dużo większe statystycznie wzięcie u publiczności od profesjonalisty piszącego np. o stosunkach chińsko-koreańskich. Ale co z tego wynika, ponad to, że publika jest głupia?

Niektóre z reklam wydają się dość perfidne, co widać chociażby w linkach przy słowach kluczowych w tekście, które prowadzą do ofert handlowych. Czy to nie jest pewnego rodzaju ""wyścig zbrojeń"" między informacją a reklamą?

Jest to perfidny i nieuczciwy chwyt twórców reklam.

Jest jeszcze jedna kwestia związana z funkcją dzisiejszych mediów, nie tylko internetowych. Coraz bardziej zaczyna przeważać element rozrywki. Zmierzamy coraz wyraźniej w stronę nastawionego na maksymalną konsumpcję McŚwiata. Nie sądzi Pan, że news staje się dodatkiem, a właściwie wstępem do zabawy, a demokratyzacja, jaka jest osiągana dzięki mediom staje się mniej istotna?

Jeśli sensem tego pytania jest konstatacja, że media coraz bardziej adresują swój przekaz do tępego, niewykształconego i łaknącego „uchachania” motłochu – to tak, obserwuję taki proces. Budzi on mój silny odruch wymiotny.

Dlaczego media kreują taką atmosferę wokół celebrities? Czy to nie będzie prowadzić do sytuacji budowania prestiżu i szerzej - bycia zauważonym dzięki sieci za wszelką cenę?

Bo motłoch – patrz wyżej – kocha plotki. Szczególnie z półki „krew i sperma”. Więc: nie „będzie prowadzić”, ale już prowadzi.

Czym dziś jest dziennikarstwo? Czym jest faktycznie profesjonalizm dziennikarza w sytuacji, gdy mamy dociekliwych, sprawnych językowo blogerów?

Dziennikarstwo (prawdziwe) nie sprowadza się ani do dociekliwości, ani do sprawności językowej. To, oczywiście, warunki konieczne uprawiania tego zawodu; ale bynajmniej nie dostateczne. Dziennikarz musi mieć jeszcze potężne własne zaplecze intelektualne (nie wystarcza dokumentacja tematu, ściągnięta z Internetu!). Musi też mieć świadomość odpowiedzialności za słowo i twardy kręgosłup etyczny. Musi mieć przekonania. A poza tym – znajomość warsztatu. Słowem – długie lata nauki za sobą.

Znaczna część materiałów w dużych serwisach internetowych to przedruki za PAP-em czy IAR. Wydaje się, że coraz mniej czasu poświęca się na sprawdzanie wiarygodności tych informacji, aby je puścić w miarę szybko w stosunku do konkurencji. Czytając komunikaty za PAP-em czy IAR odnosi się wrażenie, że jednak interwencja redaktora w treść jest słaba. Co może zrobić czytelnik, nie wspominając o dziennikarzu, aby nie dać się nabrać na fałszywki, to znaczy przesyłane do agencji niepotwierdzane informacje?

„Przesłane do agencji niepotwierdzane informacje” ... Prawdziwa agencja prasowa nie zbiera bezkrytycznie informacji od byle pętaka. Agencja sama ich szuka. Weryfikuje je w kilku źródłach. Redaguje. Opracowuje. Jeśli robi inaczej – prędzej czy później zbankrutuje. A czytelnik jest w opisanej sytuacji oczywiście bezradny.

Jak dobre jest przygotowanie dziennikarzy, tych faktycznie wykonujących swój zawód pod kątem znajomości praw autorskich, w tym możliwości wykorzystywania materiałów na wolnych licencjach? Przykładowo serwis PAP Nauka w Polsce często korzysta ze zdjęć z Wikipedii, ale podpisuje tylko Źródło:Wikipedia (niedokładnie), nie odnosząc się do tego, że są one na wolnych licencjach i tego, (co jest wymagane w licencjach), że mają swoich autorów.

Znajomość prawa autorskiego w środowisku dziennikarskim jest niestety bardzo zła. Jedyny sposób by to zmienić – to przy każdej okazji wytaczać procesy i puszczać redakcje z torbami.

Na ile można mówić o niezależności dziennikarza w Polsce i z innego punktu widzenia – pracującego dla korporacji? Od czego zależy dziś to, czy jego materiał będzie zamieszczony w serwisie czy prasie papierowej?

Stopień niezależności dziennikarskiej jest – niestety – paradoksalnie przeciętnie dużo niższy niż „za komuny”. W tamtych czasach były czytelnie określone reguły gry, które my – wchodzący w ten zawód i uprawiający go – doskonale znaliśmy i umieliśmy wykorzystywać. Często z bardzo pozytywnymi skutkami dla formy: umiejętność pisania „między wierszami” to rzecz nie do przecenienia; dziennikarza było poza tym dużo trudniej się na stałe pozbyć, bo nawet osławiony „zakaz pisania” funkcjonował tylko o tyle – o ile: pisało się pod pseudonimem albo na nazwisko kolegi i jakoś to szło. Dziś jedyną regułą jest „reklamonośność” tekstu, albo inna „oglądalność”. Dziś także coraz częściej pisze się „pod marketing” albo „pod reklamę”: wpada jakaś głupawa panienka z odpowiedniego działu do redakcji i mówi „chłopaki, mam mieć tekst o nogach na przyszły tydzień, bo są reklamy butów”. I chłopaki, niestety, najczęściej piszą. Zamiast kopnąć pannę w odwłok.
Czy są tematy, których nie będą mimo swej wagi dla określonych, acz nielicznych kategorii społecznych w prasie zamieszczane, albo nie będą traktowane poważnie? Na co według Pana powinni zwracać uwagę redaktorzy w amatorskich serwisach informacyjnych, jakie tematy warto opisywać?

Media – niestety – bardzo nie lubią się narażać silnym; bo słabym, to i owszem. Więc będą zawsze trudności z publikowaniem tekstów (wcale niekoniecznie ważnych tylko dla nielicznych czytelników, także tych ważnych dla każdego) na przykład antykościelnych, choćby najlepiej udokumentowanych (jak długo pedofilstwo wśród księży było zamiatane pod dywan?). Będą kłopoty z naruszaniem rozmaitych tabu; proszę na przykład spróbować opublikować – nawet świetnie napisany i uargumentowany - tekst, dowodzący bezwartościowości rodziny, albo dowodzący, że seks jest wartością samą w sobie i nie musi mieć żadnego związku z prokreacją... Albo proszę napisać, że dekalog nie ma sensu...

A tematów nie doradzam. Jak ktoś nie umie ich znaleźć, to niech sobie wybierze inny zawód. Nie każdy musi być dziennikarzem. A obawiam się, że wielu dzisiaj dziennikarstwo uważa za sposób na autopromocję. Gardzę nimi.

Czyli podobnie jak w wyroczni delfickiej w redakcji, nawet tej wirtualnej, powinien znajdować się napis ""Poznaj samego siebie"", czyli w przypadku dziennikarstwa - swoją pasję. Maciej Żerdziński w krótkim opowiadaniu s-f ""Malarze"" opisał dwa typy ludzi - jedni malowali swoje wizerunki i zdobywali kobiety, inni kreowali rzeczywistość, ale sami pozostawali w towarzyskim cieniu. W przypadku dziennikarza opisanie jakiegoś problemu do zwrócenie uwagi czytelnika na dany, ważki problem. Wielu młodych dziennikarzy pewnie tę pasję posiada, ale zatraca ją stając się trybami korporacyjnej maszyny. Czy nie jest tak, że tylko najlepszym udaje się zachować niezależność i oprzeć się tendencji do ""malowania własnej maski""?

Strasznie Pan to zawile opisuje. Pytanie - w swej istocie - jest banalne. Oczywiście, że odpowiedź jest twierdząca. Najlepsi są faktycznie najbardziej niezależni; cokolwiek znaczy słowo ""najlepsi"" i cokolwiek znaczy słowo ""niezależni"". A dziennikarz - przy okazji - nie ma kreować rzeczywistości. On ma ją opisywać i interpretować (choć opis ma zawsze pewne cechy kreacji, ale to zupełnie inna sprawa). A już to ""malowanie własnej maski"" brzmi mi mocno podejrzanie; czyżby chodziło Panu o tzw. lans? Lans jest bowiem całkowicie sprzeczny z profesjonalnym dziennikarstwem...

Cokolwiek te słowa znaczą dziś i znaczyć będą w przyszłości... Dziękujemy Panu za wywiad.

Wywiad przeprowadził Sebastian Skolik. Autorami pytań są także Tomasz Chabinka oraz Marcin Cieślak.
Bogdan Miś (u. 1936 w Warszawie) jest dziennikarzem i popularyzatorem nauki, w latach 90. był redaktorem naczelnym ""Informatyki"", a nastepnie szefem działu matematyki i informatyki w ""Wiedzy i Życiu"". Jest członkiem Komitetu Prognoz ""Polska 2000 Plus"". Prowadzi bloga ""Internetowy Obserwator Mediów""."
train,"Grudziądz: XXVII spotkanie kawalerzystów II RP, ich rodzin i miłośników kawalerii

W Grudziądzu po raz dwudziesty siódmy odbywa się spotkanie Kawalerzystów II RP, ich rodzin i miłośników kawalerii.

W piątek złożono kwiaty przy tablicy upamiętniającej Szkołę Podchorążych Rezerwy Kawalerii oraz na grobie pierwszego dowódcy Centrum Wyszkolenia Kawalerii Stefana de Castenedolo Kasprzyckiego.

Dzisiaj odbyło się spotkanie na terenie koszar 8 Batalionu Walki Radioelektronicznej, będącego kontynuatorem tradycji CWK i stacjonującego w dawnych koszarach Centrum. Odbyła się uroczysta zbiórka batalionu, a następnie goście mogli zwiedzać koszary i dawne stajnie (obecnie garaże batalionowego sprzętu) oraz obejrzeć część sprzętu jednostki.

W południe przewidziane są pokazy jeździeckie na grudziądzkich błoniach, a o 18 w Centrum Kultury Teatr odbędzie się koncert w 80 rocznicę śmierci Marszałka Józefa Piłsudskiego.

W niedzielę uczestnicy spotkania złożą kwiaty przy pomnikach: gen. Tadeusza Bora Komorowskiego (o 9), Żołnierza Polskiego i Marszałka Józefa Piłsudskiego (o 11:30). O godzinie 10 będzie koncelebrowana msza w Bazylice grudziądzkiej."
train,"WTA Katowice 2015: rozlosowano drabinkę gry podwójnej

W niedzielę 5 kwietnia rozlosowano drabinkę gry podwójnej w turnieju tenisowym Katowice Open 2015 kategorii WTA International Series, który rozgrywany jest w dniach 4–12 kwietnia w katowickich Spodku i Międzynarodowym Centrum Kongresowym. Tenisistki rywalizują na kortach twardych w hali, a pula nagród wynosi 250 000 dolarów amerykańskich.

Znajdujące się na szczycie drabinki najwyżej rozstawione Klaudia Jans-Ignacik i Kristina Mladenovic w pierwszej rundzie zmierzą się z Brytyjkami Jocelyn Rae i Anną Smith. Zwyciężczynie tego pojedynku będą rywalizować przeciw Włoszkom Gioią Barbieri i Karin Knapp lub japońsko-izraelskiemu deblowi Misaki Doi-Szachar Pe’er.

Rozstawione z numerem trzecim siostry Ludmyła i Nadija Kiczenok spróbują pokonać parę bałkańską w składzie Aleksandra Krunić-Petra Martić. Raluca Olaru i Wiera Zwonariowa będą grać z oznaczonymi dziką kartą Polkami Magdaleną Fręch oraz Katarzyną Kawą.

W drugiej połówce drabinki europejski debel w składzie Oksana Kalasznikowa i Katalin Marosi zmierzy się z deblem południowoamerykańskim: Tatianą Búą i Danielą Seguel. Przeciwniczkami rozstawionych z czwórką Juliji Bejhelzimer i Evy Hrdinovej będą Ysaline Bonaventure oraz Demi Schuurs.

W ostatniej ćwiartce odbędzie się pojedynek pomiędzy dwoma Francuzkami i ich partnerkami: Laura Thorpe w parze z Sandrą Klemenschits spróbują sprostać Alizé Cornet i Magdzie Linette. Rozstawione z numerem drugim Czeszki Klára Koukalová i Kateřina Siniaková będą grały w pierwszej rundzie przeciw Margaricie Gasparian oraz Alaksandrze Sasnowicz."
train,"2007-07-29: Dawid Krupa wygrał wyścig kolarski Tatry Tour 2007

Dawid Krupa reprezentujący na co dzień ekipę kolarską Dynatek zwyciężył w maratonie rowerowym Tatry Tour 2007. Był szybszy od mistrza świata w kolarstwie szosowym z 1988 roku Włocha Maurizio Fondriesta.

Krupa, który jest aktualnym górskim mistrzem Polski, w sobotnim wyścigu Tatry Tour poza zwycięstwem w klasyfikacji generalnej, wygrał także wszystkie premie górskie. Na 212 kilometrowej trasie, której łączna suma podjazdów wynosiła aż 2825 metrów, zwycięzca uzyskał czas - 5 godzin, 44 minuty, 38 sekund.

""Zdecydowałem się na ten maraton po raz pierwszy. Bardzo lubię jeździć po górach, a Zakopane było dla mnie szczęśliwe. Nie będę długo wypoczywał. Od środy do soboty z moją grupą kierowaną przez Andrzeja Domina bierzemy udział w Wyścigu Małopolski"" - powiedział zwycięzca wyścigu, który aby wystartować w Tatry Tour wycofał się przedwcześnie z zakończonego niedawno wyścigu Mazovia Tour. 

Obok Krupy w wyścigu wzięli udział także inni kolarze ekipy Dynatek przygotowującej się do startu w Małopolskim Wyścigu Górskim - Artur Przydział, Krzysztof Krzywy i Wojciech Podbiński. Na starcie pojawili się także zawodnicy zespołu MapaMap Bant Profi - Rafał Janik, Tomasz Kuras i doświadczony Dariusz Wojciechowski.

Gwiazdą imprezy był startujący w imprezie już po raz trzeci Maurizio Fondriest - wspominany już mistrz świata w kolarstwie szosowym z 1988 roku i dwukrotny zwycięzca elitarnego cyklu Pucharu Świata. Włoch w swojej kategorii wiekowej (40-49 lat) zajął pierwsze miejsce z czasem 5 godzin i 57 minut.

W tegorocznej, czwartej już edycji Tatry Tour wystartowało 314 zawodników z Polski (151 uczestników), Czech, Słowacji, Węgier, Włoch, Niemiec, USA i Holandii."
train,"2010-07-16: Pakistan: 6 zabitych w zamachu w Chajber

W dzisiejszym zamachu terrorystycznym w pakistańskim Chajberze zginęło sześć osób, a 15 zostało rannych.

""– To oddalony teren i wiemy tylko, że w wybuchu zginęło sześć osób"" – powiedział agencji Reutera szef ochrony terytoriów plemiennych Tariq Hayat Khan.

Do eksplozji doszło na targowisku w wiosce Meharban Kaley, leżącej w regionie Chajber, przy granicy z Afganistanem. Za zamachem stoją prawdopodobnie talibscy ekstremiści, choć na razie nikt nie przyznał się do zorganizowania ataku.

Wczoraj miał miejsce zamach samobójczy w mieście Mingora w Dolinie Swat, gdzie zginęło pięć osób, a 40 odniosło obrażenia. We wrześniu 2009 r. w Chajberze miała miejsce antytalibska operacja wojsk pakistańskich."
train,"2005-03-26: Wskazówki godzinę do przodu

Jutro pośpimy godzinę krócej. Zmieniamy czas z zimowego na letni. Punktualnie o godzinie 2 w nocy przesuwamy wskazówki zegarków na godzinę 3.

Specjaliści zapewniają, że zmiana czasu z zimowego na letni nie ma znaczenia dla sieci elektroenergetycznych. Jak zapowiedzieli przedstawiciele PKP, „zgubioną” godzinę pociągi nadrobią krótszymi postojami na stacjach przystankowych.

Zmianę czasu wprowadzono na początku lat dziewięćdziesiątych ze względu na oszczędność energii. W Polsce czas urzędowy letni różni się od czasu Greenwich (GMT) o +2 godziny, czas zimowy o +1 godzinę."
train,"2008-01-06: Wybrano sportowca roku 2007

Już czwarty raz w plebiscycie ""Przeglądu Sportowego"" na Sportowca Roku 2007 zwyciężył Adam Małysz, wyrównując tym samym osiągnięcie Ireny Szewińskiej. Skoczek z Wisły wyprzedził Euzebiusza Smolarka oraz Otylię Jędrzejczak.

Dziesiątka najlepszych sportowców Polski 2007 roku w plebiscycie ""Przeglądu Sportowego"":

drużyna roku - reprezentacja piłkarzy ręcznych
trener roku - Leo Beenhakker (piłka nożna)
najlepszy sportowiec niepełnosprawny - Natalia Partyka (tenis stołowy)
nagroda za całokształt kariery - Dorota i Mariusz Siudkowie (łyżwiarstwo figurowe)
najlepsza impreza sportowa roku - Run Warsaw"
train,"2007-09-18: Elżbieta Kruk rezygnuje z kierowania KRRiT

Elżbieta Kruk zrezygnuje z kierowania Krajową Radą Radiofonii i Telewizji - podoła gazeta ""Wprost"". Nie wiadomo jeszcze kiedy i kto ją zastąpi. Nowego szefa resortu wybierze rada spośród swoich członków. Dziś Lech Kaczyński odwołał z funkcji członka KRRiT Wojciecha Dziomdziora, który wcześniej zrzekł się jej. Na nowego członka rady na okres do końca jej kadencji powołany został Piotr Boroń.

""W ciągu kilku dni zrezygnuję z kierowania Krajową Radą Radiofonii i Telewizji. Te kilka dni są po to, żeby spokojnie przekazać sprawy. Wracam do polityki - poczułam zew krwi"" - powiedziała Elżbieta Kruk.

Kruk poinformowała, że decyzję o rezygnacji z kierowania KRRiT omawiała z Lechem Kaczyńskim.

Elżbieta Kruk zdecydowała się kandydować w zbliżających się wyborach parlamentarnych z listy PiS w Lublinie.

Jest ona związana z PiS od 2001 roku, była również przewodniczącą lubelskich struktur tej partii."
train,"Warszawa: Wernisaż wystawy ""Rzeźbiarze Saskiej Kępy wczoraj i dziś""

Klub Kultury Saska Kępa został otwarty dla mieszkańców. Pierwszym wydarzeniem kulturalnym był wernisaż wystawy ""Rzeźbiarze Saskiej Kępy wczoraj i dziś"". Na wystawie zbiorowej zaprezentowane zostały prace ponad dwudziestu artystów związanych z Saską Kępą.

Działalność Klubu Kultury Saska Kępa (filia Centrum Promocji Kultury) została oficjalnie zainaugurowana już 28 września 2011, jednak wernisaż pierwszej wystawy odbył się dopiero 1 października. Galeria nowego budynku przy ul. Brukselskiej 23 stała się miejscem ekspozycji przygotowanej przez lokalną społeczność. Pierwsza wystawa poświęcona została związanym z Saską Kępą rzeźbiarzom. W Klubie Kultury oglądać można dzieła m.in. Kazimierza Bieńkowskiego, Wojciecha Czerwosza, Piotra Gawrona, Józefa Gosławskiego, Magdaleny Gross, Adama Romana, Karola Tchorka czy Stanisława Sikory. Oprócz rzeźb na wystawie znalazły się także projektowane przez artystów monety i medale oraz publikacje poświęcone wybranym rzeźbiarzom. Opracowano także tablice z życiorysami poszczególnych twórców.

Ekspozycji towarzyszyła wystawa 11 plansz pt. ""Rzeźbiarze Saskiej Kępy. Warto o nich pamiętać"" przygotowana na święto dzielnicy w 2010 roku."
train,"2007-09-19: Tomasz Lis odsunięty od ""Wydarzeń"" Polsatu

Tomasz Lis już nie będzie prowadził programu ""Wydarzenia"" w telewizji Polsat. Zygmunt Solorz - prezes stacji - przekazał Lisowi tą wiadomość na porannym kolegium. Powodem zwolnienia była ""racjonalizacja kosztów"" i fakt, że program będzie teraz produkowała spółka TV Biznes.

""Decyzja ta jest wynikiem dążenia Zarządu do optymalnego wykorzystania posiadanych środków technicznych i racjonalnych alokacji kosztów tworzenia programu ""Wydarzenia"" oraz kanału informacyjno-biznesowego"" - podał Polsat w oficjalnym komunikacie.

""Prezes Zygmunt Solorz zwolnił Tomasza Lisa z funkcji szefa ""Wydarzeń"". Na pytania dziennikarzy o powody prezes odpowiedział, że przyczyną jest racjonalizacja kosztów"" - potwierdziła informację Aleksandra Karasińska, zastępca szefa ""Wydarzeń"", telewizji Polsat.

""Przedstawiono mi tylko powody ekonomiczne. Żyję dość długo w tym kraju, by być zaskoczonym"" - powiedział Lis.

""Znając Tomka, on z pewnością odejdzie"" - powiedział współpracownik Tomasz Lisa.

Podczas wieczornego wydania ""Wydarzeń"" współpracownicy pożegnali Lisa a Hanna Smoktunowicz, która prowadziła program poinformowała, że też odchodzi."
train,"2010-10-26: Kolejna umowa przybliża realizację europejskiego systemu GPS

25 października w Brukseli podpisano 4 z 6 kontraktów na realizacje europejskiego systemu globalnej nawigacji satelitarnej Galileo. ESA powierzyła świadczenia części naziemnej usług Galileo firmie Spaceopal.
Reprezentantami stron umów byli: René Oosterlinck, dyrektor programu Galileo i usług związanych z nawigacją (ESA), Francesco D’Amore i Hubertus Wanke, dyrektorzy zarządzający spółki Spaceopal. W podpisaniu wziął udział Diego Canga Fano, zastępca szefa gabinetu wiceprzewodniczącego Komisji Europejskiej Antoniego Tajaniego.

Spaceopal to spółka utworzona przez włoską firmę Telespazio i niemiecką Gesellschaft für Raumfahrtanwendungen (GfR) mbH, będącą własnością niemieckiej agencji kosmicznej DLR. 
Podpisana umowa stanowi czwarty z sześciu, tzw. pakietów roboczych (Work Packages, WP), określonych przez Komisję Europejską i ESA jako niezbędne do osiągnięcia przez Galileo pełnej sprawności. Spaceopal otrzymał pakiet nr 6, dotyczący wszelkich przygotowań i prowadzenia usług Galileo, po tym jak osiągnie on pełną sprawność.

WP1 obejmował utrzymanie systemu, WP4 - satelity, WP5 - usługi wyniesienia satelitów. Zostały one podpisane w styczniu 2010. Na zakontraktowanie czekają pakiety nr 2 (segment infrastruktury naziemnej) i WP3 (kontrola naziemna).
ESA, występująca jako wyznaczony przez Unię Europejską dostawca systemu, wyłaniała usługodawców w standardowej procedurze ""dialogu konkurencyjnego"". Spaceopal zapewnił w niej ""najlepszą ofertę końcową (BAFO - best and final offer). BAFO, wraz z wymaganiami i specyfikacjami określonymi w trakcie dialogu, złożyły się na podstawę umowy i 4 zleceń roboczych:"
train,"2010-06-03: MSW Wielkiej Brytanii wydało nakaz deportacji irańskiej działaczki LGBT

Kiana Firouz jest irańską aktywistką środowiska LGBT i lesbijką, która wyemigrowała do Wielkiej Brytanii. Ubiega się w tym kraju o prawo do pobytu, zwracając się o azyl polityczny w związku z prześladowaniami w kraju, z którego pochodzi i groźbę utraty życia. Ministerstwo Spraw Wewnętrznych Wielkiej Brytanii (Home Office) odmówiło Kianie Firouz azylu wydając nakaz deportacji. Ruszyła kampania nacisku na brytyjskie władze, aby cofnąć tę decyzję.

Kilka lat temu Kiana Firouz wraz z przyjaciółmi dokumentowała sytuację osób o nienormatywnej tożsamości psychoseksualnej w Iranie. Zebrane przez nią materiały posłużyły do wyprodukowania fabularyzowanego filmu dokumentalnego pt. ""Cul de Sac"", którego tematem jest sytuacja gejów i lesbijek w tym islamskim kraju. Jego autorami są Ramin Goudarzi Nejad i Mahshada Torkana Kiana, a Kiana Firouz wystąpiła w nim jako ona sama. Od grudnia 2009 r. trailer filmu udostępniony jest w serwisie YouTube. Już w ciągu pierwszych czterech dni odnotowano ponad 10 tysięcy jego odsłon.

Iran, tak jak inne kraje islamskie, zwalcza homoseksualizm piętnowaniem w mediach, metodami prawnymi i brutalną praktyką. Ujawnienie się z orientacją nieheteroseksualną prowadzi do tragicznych konsekwencji. Lesbijki spotyka kara chłosty w wysokości stu batów. Kobietę, którą trzykrotnie poddano tej karze można skazać na śmierć. Kiana Firouz po tym jak odkryła, że jest śledzona, zdecydowała się na ucieczkę z kraju.

Media donoszą, że w połowie maja 2010 r. pod petycją w sprawie udzielenia Kianie Firouz azylu podpisało się ponad 16 tys. osób; na dzisiaj podpisów jest ponad 39 i pół tysiąca. Wniosek w tej sprawie udostępniono w Internecie pod adresem: www.petitiononline.com/kianaf/petition-sign.html a organizatorzy zwracają się o wysyłanie poparcia na adres brytyjskiego Home Office: public.enquiries@homeoffice.gsi.gov.uk."
train,"Pierwszy przejazd z pasażerami II linią warszawskiego metra (fotoreportaż)

28 września 2014 pociąg warszawskiego metra wykonał pierwszy kurs z pasażerami całym centralnym odcinkiem II linii od Ronda Daszyńskiego do Dworca Wileńskiego i z powrotem. Był to przejazd demonstracyjny zorganizowany przez stołeczny ratusz specjalnie dla dziennikarzy dwa dni przed planowanym zakończeniem inwestycji.

O godz. 15:00 goście zgromadzeni na skrzyżowaniu ul. Prostej z ul. Przyokopową zostali zaproszeni na teren budowy stacji początkowej C9 Rondo Daszyńskiego i jednym z wejść obłożonych szkłem w kolorze czerwonym, charakterystycznym dla tej właśnie stacji, zeszli na antresolę. W zlokalizowanej na poziomie -1 hali odpraw uczestnicy wydarzenia mieli okazję skorzystać z zamontowanych i już działających bramek biletowych innych niż te używane na I linii, a dzięki schodom stałym i jednemu ciągowi schodów ruchomych znaleźli się na peronie pasażerskim.

W momencie zejścia pierwszych gości na peron na torze południowym pojawił się skład Siemens Inspiro o numerze 57, który wyjechał z torów odstawczych zlokalizowanych za stacją w kierunku zachodnim. Po przywitaniu uczestników przez prezydenta Warszawy Hannę Gronkiewicz-Waltz, władze oraz dziennikarze wsiedli do pociągu i dokładnie o godz. 15:24 wyruszyli w pierwszą podróż metrem z Woli na Pragę.

Cały przejazd odbył się z prędkością mniejszą od docelowej prędkości eksploatacyjnej. Skład ponadto nie zatrzymywał się, a jedynie zwalniał podczas przejazdu przez kolejne przystanki zlokalizowane w Śródmieściu Północnym – C10 Rondo ONZ znajdujący się pod rondem ONZ, C11 Świętokrzyska przy skrzyżowaniu ul. Świętokrzyskiej z ul. Marszałkowską oraz C12 Nowy Świat-Uniwersytet w okolicach Ministerstwa Finansów. Tablice kierunkowe na zewnątrz pociągu oraz monitory systemu informacji pasażerskiej znajdujące się w jego wnętrzu były wygaszone, a z głośników nie były emitowane zapowiedzi stacji.

Ostatnia stacja lewobrzeżnej Warszawy – C13 Centrum Nauki Kopernik – przez długi czas była najmniej zaawansowanym obiektem z całej inwestycji. W połowie sierpnia 2012 miał tam miejsce wypadek, który wymusił wstrzymanie budowy na niespełna rok. Prawie dwa lata po tym wydarzeniu na stacji zakończono roboty torowe oraz trwały prace wykończeniowe na antresolach i peronie. Po kolejnych trzech tygodniach na poziomie -4 pojawiły się kamienne posadzki, morskie kubiki na suficie oraz op-artowa grafika Wojciecha Fangora z nazwą stacji na ścianie zatorowej.

Po opuszczeniu stacji położonej na Powiślu pociąg wjechał do tunelu szlakowego D14 o całkowitej długości 878,5 m, z czego około 600 m przebiega 8 m pod dnem Wisły. Po prawej stronie rzeki skład minął jeszcze dwie stacje. Pierwszy postój w dzielnicy Praga-Północ to stacja C14 Stadion Narodowy, która w przyszłości będzie również stacją III linii. Drugim i ostatnim przystankiem po prawej stronie Wisły jest stacja końcowa C15 Dworzec Wileński. Po minięciu jej peronu o godz. 15:40 skład wjechał na ulokowane za stacją tory odstawcze, na nich zmienił kierunek i ponownie wjechał na stację. Na chwilę zatrzymał się po drugiej stronie peronu, po czym o godz. 15:42 wyruszył w drogę powrotną torem północnym.

Powrót na Wolę wyglądał analogicznie do przejazdu na Pragę. O godz. 15:53 pasażerowie ponownie znaleźli się na peronie stacji początkowej, gdzie władze udzieliły dziennikarzom wywiadów.

Testy pociągów na budowanym odcinku II linii metra rozpoczęto w połowie 2014. Jako pierwszy skrajnię, zasilanie i łączność na odcinku C9 Rondo Daszyńskiego – C10 Rondo ONZ oraz na łączniku Z1 prowadzącym do stacji I linii A13 Centrum sprawdził w nocy z 16 na 17 czerwca skład rosyjski. W nocy z 25 na 26 czerwca na ten sam odcinek wjechał pociąg Siemens Inspiro o numerze 57, a dwa dni później przewiózł on również pasażerów. 10 września 2014 skład Metropolis numer 32 pokonał cały centralny odcinek II linii bez ludzi na pokładzie. Ostatnim etapem testów był dzisiejszy przejazd pociągu Inspiro z pasażerami na całej linii.

Budowa centralnego odcinka II linii metra w Warszawie, który będzie miał 6,1 km długości i liczył 7 stacji, ma się zakończyć najpóźniej 30 września 2014. Do tego dnia wykonawca – włosko-turecko-polskie konsorcjum AGP Metro – musi zgłosić miastu ukończenie inwestycji, którą czekają jeszcze końcowe odbiory techniczne. Po ich pomyślnym zakończeniu linia zostanie przekazana pasażerom. Ratusz planuje uruchomienie linii M2 jeszcze w tym roku."
train,"Badania kliniczne potwierdziły skuteczność ewolokumabu w obniżaniu poziomu miażdżycogennego cholesterolu

Badania kliniczne prowadzone przez 3 lata wśród blisko 30 tysięcy pacjentów potwierdziły skuteczność działania ewolokumabu stosowanego wraz ze statynami w obniżaniu poziomu cholesterolu LDL przyczyniającego się do miażdżycy i chorób wieńcowych.

20 marca 2017 w Waszyngtonie podczas kongresu ""American College of Cardiology"" przedstawiono wyniki badań klinicznych prowadzonych (średnio) przez 36 miesięcy na ponad 27 tysiącach pacjentów potwierdzające skuteczność wspomagającego działania ewolokumabu wśród pacjentów, których leczono stetynami. Działanie leku powoduje zmniejszenie zagrożenia zaburzeń sercowo-naczyniowych o 15%. Jego efektem jest skuteczniejsze rozkładanie cholesterolu w wątrobie. Według Petera Severa, który prowadził badania nad lekiem w Wielkiej Brytanii, może on dodatkowo obniżać o 20% poziom cholesterolu w porównaniu do działania na organizm wyłącznie statyn. Wyniki badań opublikowane zostały 17 marca 2017 w New England Journal of Medicine. Potwierdzono tym samym wcześniejsze badania zaprezentowane w listopadzie 2016 roku, przeprowadzone na blisko tysiącu pacjentów, którzy zażywali ten lek. Zaobserwowano u nich zmniejszanie się blaszek miażdżycowych średnio o 5,8 mm.

Największe grupy pacjentów poddanych eksperymentowi pochodziły ze Stanów Zjednoczonych i Polski. W Wielkiej Brytanii badania przerwano po 2 latach. Zdaniem Nilesha Samani z British Heart Foundation nie ma pewności co do niepożądanego działania leku w dłuższym okresie. Ewolokumab (Repatha) dopuszczono do obrotu handlowego na terenie Unii Europejskiej w 2015 roku po pozytywnej opinii Komitetu ds. Produktów Leczniczych Stosowanych u Ludzi działajacego przy Europejskiej Agencji Leków."
train,"2005-04-09: Powstaje Lewica Demokratyczna RP

""Lewica Demokratyczna RP"" to nazwa nowej partii, której powstanie zapowiedział dzisiaj były wiceszef Unii Pracy, Jerzy Mueller.

Wśród założycieli partii znaleźli się członkowie obecnej Unii Pracy, Polskiej Partii Socjalistycznej i Demokratycznej Partii Lewicy. Są wśród nich także działacze Związku Zawodowego ""Solidarność"".

Partia zapowiedziała start w najbliższych wyborach parlamentarnych. Jej działacze nie przewidują jednak żadnych koalicji i współpracy z dotychczas istniejącymi partiami lewicowymi. Lewica Demokratyczna RP wyrusza do walki o wyborców z postulatem likwidacji wszelkich zjawisk nierówności społecznej. Ugrupowanie chce też ograniczyć liczbę posłów i senatorów, a także zmniejszyć o połowę liczbę województw. Zdaniem członków partii zbędne jest też stanowisko wojewody. Pieniędzy partia chce szukać nakładając na najbogatszych 50% podatku dochodowego. Lewica Demokratyczna RP domaga się także kontroli przeprowadzonych dotychczas procesów prywatyzacyjnych, a także przejrzystości w przyszłych procesach.

Nowa lewicowa formacja ma zostać zarejestrowana w warszawskim Sądzie Rejonowym w przeciągu kilku najbliższych dni."
train,"2005-05-05: Marsz Żywych w Oświęcimiu ku pamięci ofiar Holocaustu

Kolejny raz Marsz Żywych, który odbędzie się na terenie byłego obozu Auschwitz-Birkenau, będzie okazją do spotkania 20 tysięcy młodych Polaków i Żydów. Uczestnicy marszu oddadzą hołd ofiarom Holocaustu.

Marsz poprowadzą premier Izraela Ariel Szaron i premier Polski Marek Belka. Swój udział w pochodzie zapowiedzieli rownież przedstawiciele ok. 50 państw, w tym premier Węgier Ferenc Gyurcsany.

Marsz wyruszy spod bramy z napisem """"Arbeit macht frei"""" w Oświęcimiu a jego miejscem docelowym będzie teren byłego obozu w Brzezince, gdzie uczestnicy marszu powinni dojść około 15. Odmówiona tam zostanie modlitwa """"El Male Rahamim"""" i ""Kadysz"", modlitwa za zmarłych.

Przewidziane są również przemówienia przedstawicieli władz państwowych Polski i Izraela."
train,"2005-07-11: CBOS-PiS na czele, OBOP-Cimoszewicz nie traci

Kolejne dwa sondaże ujrzały dziś światło dzienne - jeśli chodzi o wybory parlamentarne to do Sejmu dostałoby się 6 partii - zwycięzcą byłoby Prawo i Sprawiedliwość, które nieoficjalnie kończy już kompletowanie list wyborczych - najważniejsze nazwiska to Jarosław Kaczyński i Mariusz Kamiński w Warszawie, w ""wianuszku warszawskim"" Ludwik Dorn i Artur Zawisza, Zbigniew Wasermann i Zbigniew Ziobro w Krakowie (tu nadal nieustalona jest kolejność), Wrocław ma Kazimierz Ujazdowski, zaś Legnicę - wiceprzewodniczący partii Adam Lipiński. Marek Jurek kandyduje z Piotrkowa Trybunalskiego, Tadeusz Cymański i Jacek Kurski w Gdańsku a Marian Piłka - z Siedlec. Mają duże szanse na dostanie się do parlamentu, gdyż ich partia ma 26% poparcia i nadal rośnie - w ciągu miesiąca o 3%. Na kolejnym miejscu rosnąca tylko o 1% Platforma Obywatelska - 21% i Samoobrona, która razem z Krajową Partią Emerytów i Rencistów ma 17% (ich poparcie mierzone było oddzielnie -Samoobrona 14%, KPEiR-3%), a to wzrost o 3%. Na kolejnych miejscach znalazła się spadająca Liga Polskich Rodzin - 10% (-4%), oraz dwie partie lewicowe, nawzajem podbierające sobie wyborców - Sojusz Lewicy Demokratycznej - 8% (+2%) i Socjaldemokracja Polska, która razem z Unią Pracy i Zielonymi 2004 ma 5% (-2%). Pod kreską znalazło się Polskie Stronnictwo Ludowe - 4% (-3%), demokraci.pl - 2% (-2%), tyle samo co Ruch Obrony Bezrobotnych, Unia Polityki Realnej, Demokratyczna Partia Lewicy i Rodzina-Ojczyzna - każde po 1%.

Dziś wieczorem telewizyjne ""Wiadomości"" podały wyniki nowego sondażu prezydenckiego OBOPu, z którego wynika, że odmowa zeznawania przed komisją śledczą ds. PKN Orlen nie tylko nie pogorszyło, ale wręcz poprawiło wyniki Włodzimierza Cimoszewicza, i to aż o 8%, do 35%. Drugi jest Lech Kaczyński - 19%, a na trzecim miejscu - ex aequo z 12-procentowym poparciem - Zbigniew Religa i Donald Tusk. Do grona liczących się kandydatów należy też Andrzej Lepper - 11%, zaś z tego peletonu chyba już na trwale wypadła Marek Borowski, który ma poparcie 2,4% głosujących - tyle samo co Maciej Giertych, zaś 1,9% głosów zaskarbił sobie Jarosław Kalinowski."
train,"Otwarcie Nowych Ogrodów w Dobrzycy koło Koszalina - 27 września 2013 roku

Ogrody Hortulus Spectabilis
W dniu 27 września 2013 roku odbyło się oficjalne otwarcie Nowych Ogrodów, z labiryntem i wieżą widokową w Dobrzycy koło Koszalina. W uroczystości otwarcia, pod patronatem Wiceministra Stanisława Gawłowskiego oraz Wicemarszałka Województwa Zachodniopomorskiego Jarosława Rzepy uczestniczyło ponad 400 osób - przedstawicieli nauki i sztuki, samorządów, administracji państwowej, organizacji turystycznych, właścicieli hoteli i ośrodków wczasowych, architektów krajobrazu, ogrodników oraz innych gości. Podczas uroczystości zaprezentowano nazwę Nowych Ogrodów - HORTULUS SPECTABILIS.
HORTULUS SPECTABILIS docelowo będzie ponad 30 hektarowym kompleksem ogrodów o różnym charakterze. Obecnie zakończony pierwszy etap realizacji projektu (powierzchnia 5,5 ha) to największy w świecie labirynt grabowy o powierzchni 1 ha, długości korytarzy 3,2 km i wysokości ścian 2 m. Sercem labiryntu jest wysoka na około 20 m wieża widokowa z której podziwiać można labirynt, otaczające go ogrody i dalsze okolice, aż po Morze Bałtyckie.
HORTULUS SPECTABILIS będzie można zwiedzać od czerwca 2014 roku. Wtedy udostępnione będą do zwiedzania - labirynt i wieża widokowa, kamienny krąg oraz dolmen, ogrody ""Cztery Pory Roku"", angielskie rabaty bylinowe, rosarium z parterami bukszpanowymi oraz ogrody węzłowe i topiary bukszpanowe.
W następnych latach przewidziane jest stworzenie: jeziora o powierzchni 3 ha z plażą, ogrodem saun i grotą energetyczną, ogrodu orientalnego, ogrodu zmysłów, ogrodu muzycznego, wrzosowiska, ogrodu skalnego, narodowej kolekcji wybranych gatunków roślin oraz kolekcji roślin zaaklimatyzowanych w strefie 7b.
Otwarcie nowych ogrodów HORTULUS SPECTABILIS nie spowoduje żadnych zmian w funkcjonowaniu Ogrody Tematyczne Hortulus w Dobrzycy, które jak zwykle czynne będą przez cały rok z wyjątkiem miesięcy zimowych.
="
train,"2007-08-12: Nie było dowodów przeciwko Blidzie

Podczas akcji ABW przeciwko Barbarze Blidzie, nie było żadnych dowodów na popełnienie przez nią przestępstwa - powiedział Janusz Kaczmarek, były szef MSWiA.

Na kilka dni przed akcją Zbigniew Ziobro zapewniał, że posiada materiały, które pozwolą zatrzymać Barbarę Blidę oraz innych polityków lewicy, w tym Leszka Millera. Zebrany materiał miał się podobno opierać na zeznaniach Barbary Kmiecik i byłego już posła Ryszarda Zająca.

Kaczmarek wspomniał także, że Ziobro był roztrzęsiony po tragedii, która odbyła się w łazience państwa Blidów. Jak sam przyznał, dowody w tej sprawie były bardzo kruche."
train,"Manifestacja w obronie Aslı Erdoğan i innych tureckich więźniów politycznych

Losy tureckich opozycjonistów nie są obojętne Polakom. Upomnieli się o nich krakowscy anarchiści.

Staraniem Federacji Anarchistycznej na krakowskim rynku odbyła w południe manifestacja, która zwróciła uwagę na bieżącą sytuację polityczną w Turcji – aresztowania dziennikarzy, nauczycieli i intelektualistów, czystki w armii oraz masowe morderstwa cywilów dokonywane przez reżim polityczny. Jedną z represjonowanych jest turecka dziennikarka i pisarka Aslı Erdoğan, która jeszcze do niedawna mieszkała w Krakowie jako stypendystka programu ICORN. W sierpniu b.r. trafiła do więzienia pod zarzutem działalności terrorystycznej."
train,"2005-07-05: BBC krytykowana za ""zły język"" używany przez gwiazdy występujące w czasie Live 8

Brytyjska telewizja BBC, która realizowała transmisję koncertów Live 8 w miniony weekend, otrzymała wiele skarg i zażaleń na język używany przez występujące gwiazdy, takie jak Madonna i Snoop Dogg.

Od czasu ubiegłorocznego skandalu podczas Superbowl, finału rozgrywek zawodowej ligi futbolu amerykańskiego, kiedy to pokazana została pierś Janet Jackson, stacje telewizyjne były krytykowane za brak opóźniania przekazywania obrazu, który mógłby być w tym czasie wstępnie cenzurowany. Pozwoliłoby to uniknąć wulgarnych i niestosownych scen, które mogłyby być oglądane także przez dzieci.

Pomimo tego, koncerty Live 8 były pokazywane na żywo. Przez to stacje telewizyjne nie mogły uniknąć choćby pojawienia się wulgarnych słów w czasie transmisji.

Jak powiedziała rozmówczyni ze strony BBC, stacja ta otrzymała prawie 400 skarg w związku z niestosownym językiem używanym przez występujące gwiazdy. """"Miliony ludzi bawiło się w czasie 12 godzin naszej transmisji na żywo. Jest nam przykro, jeśli kogokolwiek skrzywdziliśmy"" - dodała.

Gwiazdy krytykowane za używany język, to między innymi Snoop Dogg, Madonna, Johnny Borrell (Razorlight) i Billie-Joe Armstrong (Green Day)."
train,"2007-08-07: Admirał Ramlan z wizytą w Polsce

W dniach 3  8 sierpnia 2007 roku z wizytą do Polski przybył dowódca Królewskiej Marynarki Wojennej Malezji adm. Mohd Tan Sri Ramlan Mohamed Ali. Na początek odwiedził w Warszawie Ministerstwo Obrony Narodowej i Sztab Generalny Wojska Polskiego oraz uczestniczył w finale regat Tall Ships' Races 2007 w Szczecinie. 6 sierpnia przyleciał na dwa dni do Gdyni, gdzie na terenie Brygady Lotnictwa Marynarki Wojennej został powitany przed dowódcę Centrum Operacji Morskich adm. floty Marka Brągoszewskiego. Następnie spotkał się z dowódcą Marynarki Wojennej adm. floty Romanem Krzyżelewskim. Podczas wizyty zaplanowano również zwiedzanie 3 Flotylli Okrętów w Gdyni (okręt podwodny ORP ""Orzeł"" i okręt rakietowy ORP ""Grom"") oraz 8 Flotylli Obrony Wybrzeża w Świnoujściu (okręt wsparcia ORP ""Kontradmirał Xawery Czernicki"", okręt desantowy ORP ""Kraków"" i trałowiec ORP ""Sarbsko"").

Admirał Mohd Tan Sri Ramlan Mohamed Ali rozpoczął służbę wojskową w 1970 roku, jest specjalistą w dziedzinie nawigacji i broni podwodnej. Dowodził okrętami patrolowymi KD ""Sri Perlis"" i KD ""Musytari"" oraz 2 Regionem Marynarki Wojennej. Przed objęciem stanowiska dowódcy Królewskiej Marynarki Wojennej Malezji zajmował różne stanowiska sztabowe, związane głównie ze szkoleniem i logistyką. Został odznaczony Orderem Korony Malezyjskiej, Orderem Zaszczytnej Służby oraz Orderem Służby Wojskowej."
train,"2008-11-13: Singapur: tygrysy bengalskie rozszarpały pracownika ogrodu zoologicznego

Na oczach widzów trzy białe tygrysy bengalskie rozszarpały w czwartek pracownika singapurskiego ogrodu zoologicznego. Mężczyzny nie udało się uratować.

Jak podaje PAP, 32-letni Malezyjczyk Nordin Bin Montong, z niewyjaśnionych powodów wskoczył na wybieg dla tygrysów, gdzie został zaatakowany przez drapieżniki. Pracownicy ogrodu, usłyszawszy krzyki zwiedzających, ruszyli ofierze ataku na pomoc. Z trudem udało im się odwrócić uwagę tygrysów i wyciągnąć pracownika z wybiegu dla zwierząt. Malezyjczyk zmarł jednak w wyniku odniesionych ran – nie pomogła natychmiastowa pomoc.

Wybieg z tygrysami, które zaatakowały człowieka – Omarem, Winnie i Jippie – został zamknięty do odwołania. Niewyjaśnioną pozostaje przyczyna wejścia na wybieg pracownika, który miał czyścić klatki szympansów."
train,"2009-05-10: Byli finaliści Eurowizji udzielają porad tegorocznym uczestnikom konkursu i wyjawiają swoich faworytów

Taka noc zdarza się tylko jeden raz w roku. Oczy niemal całej Europy zwrócone są na występy 25 gwiazd muzyki. Niezależnie od tego, czy się ją kocha, czy nienawidzi, Eurowizja zwraca na siebie uwagę setek milionów ludzi. Niezależnie od tego, czy widzowie oczekują występu życia czy też festiwalu pomyłek, ich oczy przez trzy minuty zwrócone są na każdego z kolejnych artystów.

To uczucie uczestnicy moskiewskich zmagań poznają już w najbliższą sobotę; to także uczucie, którego doznało ośmioro artystów zdecydowanych udzielić wywiadu dla [""anglojęzycznej wersji""] Wikinews. W zeszłym tygodniu ośmioro twórców z ośmiu różnych państw zdecydowało się poświęcić chwilę czasu, by opowiedzieć o najwspanialszych momentach przeżytych w czasie trwania zawodów, przywołać kilka anegdot z życia osobistego, udzielić kilku rad tegorocznym uczestnikom Eurowizji, podzielić się swoimi typami i, co najważniejsze, opowiedzieć o ich obecnym życiu i twórczości artystycznej.

To już szósty i ostatni wywiad, który [""anglojęzyczne""] Wikinews opublikują przed rozpoczęciem półfinałów i finałów Konkursu Piosenki Eurowizji. Wszystkie wywiady przeprowadził Mike Halterman; przeprowadzi on także dodatkowe rozmowy po zakończeniu Konkursu. Finał Eurowizji 2009 rozpocznie się 16 maja o godz. 21:00; oficjalna strona internetowa Telewizji Polskiej może zawierać informacje nt. ewentualnych opóźnień. W niektórych państwach Konkurs będzie także transmitowany poprzez radio.

Jessica Garlick .

Mike Halterman: Nad czym obecnie pracujesz? Czego mogą oczekiwać od Ciebie w tym roku Twoi fani?

Jessica Garlick: Aktualnie jestem zajęta promowaniem mojego nowego singla ""Hard Not to Fall"", który ma zostać wydany w tym miesiącu. Od 9 maja można go ściągać za pomocą programu iTunes, oficjalna premiera odbędzie się 25 maja. Pracuję też nad nową płytą, która także ujrzy światło dzienne w tym roku. Naprawdę cudownie jest móc wrócić do pracy w przemyśle muzycznym.

Mike Halterman: Jakie są Twoje najlepsze wspomnienia z Konkursu? Jakich rad udzieliłabyś tegorocznym uczestnikom Eurowizji biorącym po raz pierwszy udział w tych zawodach?

Jessica Garlick: Moje najlepsze wspomnienia związane są z podróżowaniem po Estonii; nie sądzę, bym kiedyś odwiedziła to miejsce, gdybym nie brała udziału w Eurowizji, a jest ono naprawdę piękne. Będąc tam zaledwie przez tydzień, miałam możliwość odbycia lotu helikopterem nad Morzem Bałtyckim i spędzenia popołudnia na pokładzie okrętu HMS Chatham. Pozwolono mi na na poprowadzenie fregaty, miałam [""też""] koncert przed marynarzami, którzy byli bardzo wdzięczną publicznością.

Takich wspomnień mam dużo więcej; w czasie promocji przed konkursem, w czasie przygotowań i podczas finałowego weekendu Eurowizji poznałam wiele fantastycznych osób. Żałuję tylko, że nie zrobiłam tylu zdjęć, na ile miałam ochotę. Moją radą dla tegorocznych uczestników byłoby więc: róbcie jak najwięcej zdjęć, cieszcie się swoim występem i wszystkim, co przynosi Wam reprezentowanie barw Waszego kraju.

Mike Halterman: Teledyski z tegorocznych występów przed Eurowizją dostępne są na stronie youtube.com/eurovision. Które z piosenek są Twoimi faworytami i jak sądzisz, kto ma największą szansę na zwycięstwo?

Jessica Garlick: Miałam na tyle dużo szczęścia, by móc występować razem z niektórymi uczestnikami tegorocznej Eurowizji i byłam pod wielkim wrażeniem! ""Uwielbiam"" tegoroczną reprezentantkę Islandii... piosenka ""Is It True?"" jest naprawdę piękną balladą, a Jóhanna śpiewa ją naprawdę dobrze! Jeśli moja ocena dotyczyć miałaby utworu, to właśnie ta piosenka byłaby moim faworytem.

Sądzę jednak, że w tym roku wygrać może Ukraina. Występy Swietłany są ""szalone""! Ona jest całkowicie ""nieokiełznana""! Jej występy na żywo są zupełnie poza kontrolą! Swietłana jest zdecydowanie w stanie wygrać tegoroczny konkurs i zrobi wszystko, by być pewną, że tak się stanie. Jej występ z pewnością będzie wart obejrzenia! W jego trakcie na pewno zdarzy się coś zdumiewającego. Swietłana będzie chciała zachwycić tak, aby pamiętało się o tym ""bardzo"" długo!

Mike Halterman: Duża część fanów, których zachwyciłaś występami w programie ""Pop Idol"" i Konkursie Eurowizji nie wie, dlaczego wycofałaś się z muzyki i zniknęłaś z życia publicznego. Co się stało? Czy powrót do przemysłu muzycznego po sześciu latach przerwy był dla Ciebie trudny?

Jessica Garlick: Po zakończeniu ""Pop Idola"" i Eurowizji zaczęłam pisać piosenki... to było coś, czego nie robiłam nigdy wcześniej i nie sądziłam, że będę miała do tego jakiś [""szczególny""] talent. Miałam jednak na tyle szczęścia, by móc od tej pory podróżować po świecie, współpracując z najlepszymi ""tekściarzami"" świata. Zdecydowałam się chwilowo opuścić przemysł muzyczny w 2004 roku, kiedy poślubiłam miłość mojego nastoletniego życia, Owena.

Szczerze mówiąc, chwilowo straciłam pasję do muzyki; chcieliśmy podróżować wspólnie po świecie i nawet tymczasowo przenieśliśmy się do Australii, zanim zaczęłam marzyć o dziecku. W 2007 roku urodziłam córeczkę, Olivię i od tej pory pełnię rolę matki i żony, i ""uwielbiam"" to!

Na powrót do studia nagrań zdecydowałam się w styczniu tego roku. Czułam się bardzo dobrze, a kiedy nagrywałam piosenkę ""Hard Not to Fall"" wiedziałam, iż chcę, by każdy ją usłyszał, a moja pasja do muzyki całkowicie wróciła. Przemysł muzyczny zmienił się znacznie od mojego odejścia... ale tak naprawdę wszystko odbywa się dla mnie lepiej.

Mam dużo więcej kontroli nad wszystkim; jest to dla mnie bardzo ważne, ponieważ wychowanie Olivii jest moim głównym priorytetem. Jestem przede wszystkim mamą i chcę być w tym dobra. Pracuję także z ludźmi, których bardzo lubię i którym ufam, co czyni naszą wspólną pracę wielką przyjemnością, a muzyka powinna być przyjemnością. Tym razem wszystko jest dużo trudniejsze, ponieważ muszę sobie poradzić także z życiem osobistym i nie mogę być tak egoistyczna, jak egoistyczny musisz być, osiągając sukcesy w przemyśle muzycznym. Pomimo tego, powrót do muzyki jest najwspanialszym okresem w moim życiu i jestem wręcz zdumiona ogromem poparcia, jakie otrzymuję od moich długoletnich fanów. Oni są najlepsi!

Ani Lorak .

Mike Halterman: Nad czym obecnie pracujesz? Czego mogą oczekiwać od Ciebie w tym roku Twoi fani?

Ani Lorak: Właśnie wydałam nową płytę o nazwie ""Sontse"" (""Słońce""). Płyta została stworzona i nagrana w greckim ""VOX studio"" przy pomocy Dimitrisa Kontopoulosa, który pomagał mi w przygotowaniu piosenki ""Shady Lady"" na Eurowizję 2008. Płyta ukaże się nie tylko na Ukrainie, ale też w Rosji.

Na jesień planuję rozpoczęcie dużej trasy koncertowej promującej płytę; odwiedzę 25 miast. Chcę także odbyć kilka solowych koncertów w Pałacu ""Ukraina"" w Kijowie. Byłam mile zaskoczona, kiedy na początku tego roku do mojego biura przysłana została nagroda z brytyjskiej stacji radiowej ""Eurovision Song Contest Radio"" [""Radio Konkursu Piosenki Eurowizji""]. Słuchacze tej stacji nagrodzili mnie nagrodą ""Najlepszej Wokalistki 2008"" za piosenkę ""Shady Lady"". Nie chcę wyprzedzać zdarzeń ani czynić niepotrzebnych obietnic, ale postaram się zrobić wszystko, co w mojej nocy, by nie spocząć na laurach.

Mike Halterman: Jakie są Twoje najlepsze wspomnienia z Konkursu? Jakich rad udzieliłabyś tegorocznym uczestnikom Eurowizji biorącym po raz pierwszy udział w tych zawodach?

Ani Lorak: Ponieważ uczestniczyłam w Eurowizji tylko w 2008 roku, bardzo dobrze wszystko pamiętam: w czasie trasy promującej mój występ odwiedziłam wiele krajów, w których nigdy nie byłam wcześniej. Spotkałam wspaniałych ludzi: Dimitrisa Kontopoulosa, Roberto Cavalliego; zyskałam nowych przyjaciół i fanów. [""Roberto Cavalli zaprojektował diamentową sukienkę, którą miała na sobie Ani w czasie występu na Eurowizji — przyp. tłum.""] Musiałam ciężko pracować, by osiągnąć to wszystko.

W Eurowizji odnalazłam samo serce tych zmagań. [""Otrzymałam""] ""Artistic Award"" [""Nagrodę dla Najlepszego Artysty""], przyznawaną najlepszemu uczestnikowi Konkursu; Raffaella Carrà zaprosiła mnie do swojego programu we włoskiej telewizji, a moje trasy koncertowe zaprowadziły mnie do najdalszych zakątków świata. Naprawdę polubiłam atmosferę konkursu. Wszyscy uczestnicy byli do siebie przyjaźnie nastawieni, szczęśliwi i pomagali sobie wzajemnie. To były naprawdę szczęśliwe tygodnie mojego życia.

Wszystkim uczestnikom Eurowizji życzę dużo inspiracji, wytrwałości, szalonej energii, ciężkiej pracy i wiary w siebie i własne umiejętności. To nie jest nieosiągalne; najważniejszą rzeczą jest skoncentrować się na byciu szczerym wobec publiczności.

Mike Halterman: Teledyski z tegorocznych występów przed Eurowizją dostępne są na stronie youtube.com/eurovision. Które z piosenek są Twoimi faworytami i jak sądzisz, kto ma największą szansę na zwycięstwo?

Ani Lorak: Mogę powiedzieć jedynie, że Eurowizja jest bardzo nieprzewidywalnym konkursem i przewidzieć cokolwiek jest bardzo ciężko. Zdaję sobie sprawę, że w tym roku w Moskwie będzie wielu profesjonalnych artystów takich jak Sakis Rouvas czy Patricia Kaas. Najważniejszą rzeczą jest wejść na scenę i dać z siebie 200% dla swojego kraju. Życzę szczęścia wszystkim uczestnikom, ale jako patriotka będę kibicować mojemu krajowi.

Mike Halterman: Czy istnieją jakieś cele, których nie osiągnęłaś jeszcze w swojej karierze, a chciałabyś je osiągnąć?

Ani Lorak: Mamy na Ukrainie takie przysłowie: ""Jeśli chcesz, by Bóg się śmiał, opowiedz Mu o swych planach"". Ważne jest, bym miała wystarczająco dużo siły do [""wykorzystania""] moich zawodowych umiejętności, mojej kariery i ewentualnego osiągnięcia jakiś sukcesów. Ale to wszystko musi iść w parze z moim życiem osobistym. Chcę zrealizować się w obu tych sferach. Może stworzę własną linię ubrań.

Ale, co dla mnie bardzo ważne, każdego dnia będę podnosić poprzeczkę w rozwijaniu siebie jako piosenkarki i artystki. Najważniejsze: wszystko jest jeszcze przede mną i zrobię wszystko, by spełnić moje marzenia — mój Oscar wciąż na mnie czeka!

Marie N .

Mike Halterman: Nad czym obecnie pracujesz? Czego mogą oczekiwać od Ciebie w tym roku Twoi fani?

Marie N: Aktualnie studiuję w szkole aktorstwa w Paryżu, więc wszystkie moje plany dotyczą raczej teatru, ale zaczęłam także pracować nad moją nową płytą, którą, mam nadzieję, będę mogła zaprezentować publiczności pod koniec roku; na razie jest jednak za wcześnie, by o tym dyskutować. [""uśmiech""]

Mike Halterman: Jakie są Twoje najlepsze wspomnienia z Konkursu? Jakich rad udzieliłabyś tegorocznym uczestnikom Eurowizji biorącym po raz pierwszy udział w tych zawodach?

Marie N: Podczas tygodnia, który spędziliśmy przed finałem Eurowizji, spodobało mi się wszystko. Mieliśmy naprawdę mnóstwo zabawy. Atmosfera była naprawdę profesjonalna, uczestnicy przyjaźnie nastawieni... ale najbardziej emocjonującą częścią była nasza droga powrotna — podróż autobusem z Tallinna do Rygi w asyście policyjnego konwoju i ludzie czekający na nas przy drodze z kwiatami...

Jedyną moją radą jest ""cieszenie się"" z każdego momentu na Eurowizji, a szczególnie z tych trzech minut na scenie — to naprawdę coś wyjątkowego. [""uśmiech""]

Mike Halterman: Teledyski z tegorocznych występów przed Eurowizją dostępne są na stronie youtube.com/eurovision. Które z piosenek są Twoimi faworytami i jak sądzisz, kto ma największą szansę na zwycięstwo?

Marie N: Sądzę, że wiele z tych piosenek ma szansę na zwycięstwo, a wszystko zależy od [""ilości""] energii, jaką uczestnicy wniosą z nimi na scenę w czasie tego wyjątkowego wieczoru.

Mike Halterman: Które z zadań sprawiło Ci większą przyjemność, wygranie Eurowizji czy poprowadzenie jej w następnym roku? Podczas którego z nich denerwowałaś się bardziej i dlaczego?

Marie N: Oczywiście śpiewanie było bardziej przyjemne od prowadzenia, ponieważ śpiewając odpowiadasz wyłącznie za siebie, a prowadząc Konkurs odpowiadasz za jego całość. Życzę wszystkim uczestnikom wszystkiego najlepszego; bawcie się dobrze. [""uśmiech""]

Niels ""Noller"" Olsen .

Mike Halterman: Nad czym obecnie pracujecie? Czego mogą oczekiwać od Was w tym roku Wasi fani?

Niels Olsen: [""Obecnie""] pracujemy nad nową płytą; [""poza tym""] do końca roku będziemy odbywać trasę koncertową w Norwegii, Szwecji i Danii, więc tego mogą od nas oczekiwać nasi fani. Płyta ukaże się w 2010 roku.

Mike Halterman: Jakie są Wasze najlepsze wspomnienia z Konkursu? Jakich rad udzieliłbyś tegorocznym uczestnikom Eurowizji biorącym po raz pierwszy udział w tych zawodach?

Niels Olsen: Najlepsze wspomnienia... ciężko powiedzieć... mamy naprawdę wiele wspaniałych wspomnień ze Sztokholmu. Nigdy nie zapomnimy ogromu miłości, jaką wyraziła wobec nas zaraz po Sztokholmie publiczność ze wszystkich krajów Europy, ani reakcji szwedzkich fanów podczas występu. À propos, zaraz po pierwszym występie powiedziałem do mojego brata: ""No, Jørgen, myślę, że możemy mieć hit w Szwecji!""

""Nowym"" artystom na Eurowizji powiedziałbym: pamiętajcie, że nie jesteście centrum Wszechświata, a w perspektywie świata sytuacja, kiedy przegracie Eurowizję, nie będzie taka zła. Trzymajcie się blisko tych, których kochacie i starajcie się wciągać [""do swojego życia""] tych, którym ufacie, a nie tych, którzy obiecują wam złote góry. W naszym przypadku mieliśmy tego samego menedżera przez 35 lat, z naszym przyjacielem i producentem Stigiem Kreutzfeldtem pracowaliśmy przez 25 lat, i tak dalej. Przez te 35 lat wypromowaliśmy wspólnie z tymi fantastycznymi przyjaciółmi wiele hitów.

Mike Halterman: Teledyski z tegorocznych występów przed Eurowizją dostępne są na stronie youtube.com/eurovision. Które z piosenek są Twoimi faworytami i jak sądzisz, kto ma największą szansę na zwycięstwo?

Niels Olsen: Cóż, nie słyszałem jeszcze wszystkich tych piosenek, ale osobiście podoba mi się piosenka duńska, brytyjska i szwedzka. Ale tak jak powiedziałem, nie słyszałem jeszcze wszystkich z nich.

Mike Halterman: Duńska wersja piosenki, z którą wygraliście Eurowizję, głosi, że kobiety ""mają się lepiej wraz z upływem czasu"". Które z kobiet ze świata rozrywki uosabiają takie stwierdzenie i dlaczego?

Niels Olsen: Osobiście uważam, że moja żona jest ciągle piękną kobieta, ale tak jak powiedziałeś, ""mieć się lepiej wraz z upływem czasu"" to niezbyt fortunne określenie. Moja żona ciągle jest pełną życia, atrakcyjną kobietą i oboje wciąż kochamy życie. Uważam też, że taka kobieta jak Annie Lennox może być piękna, mimo że przekroczyła pięćdziesiątkę. (Przepraszam, wiem, że nie powinno się dyskutować o wieku kobiet. Przepraszam, panno Lennox.)

Hanna Pakarinen .

Mike Halterman: Nad czym obecnie pracujesz? Czego mogą oczekiwać od Ciebie w tym roku Twoi fani?

Hanna Pakarinen: Na początku tego roku wydałam moją nową płytę ""Love in a Million Shades"" i teraz promuję ją, dając koncerty w Finlandii.

Mike Halterman: Jakie są Twoje najlepsze wspomnienia z Konkursu? Jakich rad udzieliłabyś tegorocznym uczestnikom Eurowizji biorącym po raz pierwszy udział w tych zawodach?

Hanna Pakarinen: Sądzę, że najwspanialszym wspomnieniem z Eurowizji jest moment, kiedy weszłam na scenę podczas finału. To było niesamowite! Ciężko jest cokolwiek doradzić, ale sądzę, iż najważniejsze jest to, by być sobą i bawić się dobrze. [""uśmiech""]

Mike Halterman: Teledyski z tegorocznych występów przed Eurowizją dostępne są na stronie youtube.com/eurovision. Które z piosenek są Twoimi faworytami i jak sądzisz, kto ma największą szansę na zwycięstwo?

Hanna Pakarinen: Oczywiście uważam, że najlepszą piosenką jest piosenka fińska! [""śmiech""] Ciężko przewidzieć, kto wygra; jak co roku — niczego nie możesz być pewien!

Mike Halterman: Poza muzyką, jakie są rzeczy najbliższe Twojemu sercu? W jaki sposób chciałabyś wykorzystać swoją popularność, by pomóc innym?

Hanna Pakarinen: Oczywiście moja rodzina i przyjaciele, moje miasto i jezioro, które się tam znajduje. Nieszczególnie podoba mi się rola autorytetu, ale staram się czynić, co w mojej mocy, pokazując i mówiąc moim fanom, że najważniejsze jest, by kochać siebie i być sobą. I, oczywiście, zawsze sobie ufać!

Charlotte Perrelli .

Mike Halterman: Nad czym obecnie pracujesz? Czego mogą oczekiwać od Ciebie w tym roku Twoi fani?

Charlotte Perrelli: Aktualnie szukam piosenek, które ukażą się na mojej nowej płycie. Jestem także jurorką w telewizyjnym programie ""Talang"" [""Talent, szwedzki odpowiednik polskiego"" Mam talent! ""— przyp. tłum.]. Moi fani mogą oczekiwać nowej płyty, która, mam nadzieję, ukaże się jeszcze w tym roku.

Mike Halterman: W Eurowizji brałaś udział dwukrotnie, wygrywając w roku 1999 i śpiewając ponownie w zeszłym roku. Jakie są Twoje najlepsze wspomnienia z obu tych występów?

Charlotte Perrelli: Zwycięstwo w Jerozolimie w 1999 roku było oczywiście niesamowitym uczuciem. Najzabawniejszym momentem było, kiedy Dana [International] wywróciła się na scenie. To było nieprawdopodobne i było mi jej naprawdę żal. Z zeszłego roku posiadam bardzo dużo wspomnień. Wszystko tak bardzo się różniło od '99 roku. [""Wszystko było""] dużo większe!

Mike Halterman: Teledyski z tegorocznych występów przed Eurowizją dostępne są na stronie youtube.com/eurovision. Które z piosenek są Twoimi faworytami i jak sądzisz, kto ma największą szansę na zwycięstwo?

Charlotte Perrelli: Lubię wiele tegorocznych piosenek, ale uważam, że wygra Norwegia.

Mike Halterman: Która z nagranych przez Ciebie piosenek jest Twoją ulubioną?

Charlotte Perrelli: Hmm. Lubię wiele moich piosenek, a ""Black and Blue"" z mojej ostatniej płyty jest [""chyba szczególnie""] wspaniała. Napisał ją Fredrik Kempe. Uwielbiam jej tekst.

Sirusho .

Mike Halterman: Nad czym obecnie pracujesz? Czego mogą oczekiwać od Ciebie w tym roku Twoi fani?

Sirusho: Aktualnie pracuję nad kilkoma dużymi projektami, w tym piosenką ""Time to Pray"", która powstała we współpracy z moimi znajomymi z Eurowizji, Boazem Mauda i Jeleną Tomašević. Piosenka ta jest protestem przeciwko wojnie, a jej anglojęzyczny tekst napisany został przez Prezydenta Izraela, Szymona Peresa. Pracuję też nad moją czwartą płytą, która ukaże się w lecie. [""Niedawno""] wydałam nową piosenkę po grecku, ""Erotas"", która jest już numerem jeden na wszystkich armeńskich listach przebojów. Moi fani są silni, a ciężka praca dla nich to sama przyjemność.

Mike Halterman: Jakie są Twoje najlepsze wspomnienia z Konkursu? Jakich rad udzieliłabyś tegorocznym uczestnikom Eurowizji biorącym po raz pierwszy udział w tych zawodach?

Sirusho: Eurowizja to festiwal wielkiej zabawy. Nie chcę nazywać go konkursem, ponieważ [""jego""] uczestnicy zostają przyjaciółmi. Życzę wszystkim uczestnikom, by dobrze się bawili i nie czuli strachu. Eurowizja może dać i zabrać tak wiele; wyniosła moją karierę na nowy poziom, [""dzięki temu""] mam fanów i pracuję w całej Europie — to cudowne.

Mike Halterman: Teledyski z tegorocznych występów przed Eurowizją dostępne są na stronie youtube.com/eurovision. Które z piosenek są Twoimi faworytami i jak sądzisz, kto ma największą szansę na zwycięstwo?

Sirusho: Spotkałam niektórych uczestników tegorocznej Eurowizji w różnych krajach, gdzie odbywałam gościnne koncerty, a oni promowali swoje piosenki. Nie widziałam wszystkich występów, więc nie mogę oceniać. Poza tym, Eurowizji to niespodzianki; to właśnie czyni ją interesującą.

Mike Halterman: Zamierzasz otrzymać tytuł magistra na kierunku stosunków międzynarodowych. Jak zamierzasz wykorzystać ten tytuł? Gdybyś [""jutro""] musiała przestać śpiewać, w jakiej branży chciałabyś pracować?

Sirusho: Stosunki międzynarodowe interesowały mnie od zawsze. Lubię się uczyć. Chcę się ciągle uczyć, ale nawet nie myślę o rzuceniu mojej kariery. Urodziłam się z nią, jest ona sporą częścią mnie i nawet jeśli coś przytrafi się moim strunom głosowym, ciągle będę mogła pisać i produkować piosenki dla moich znajomych... [""ale""] dość tego; ciągle mam tak wiele do zaprezentowania mojej publiczności!

Tajči  .

Mike Halterman: Nad czym obecnie pracujesz? Czego mogą oczekiwać od Ciebie w tym roku Twoi fani w Stanach Zjednoczonych i w Europie?

Tajči: Poza regularnymi trasami koncertowymi, których każdego roku odbywam cztery, pracuję nad show zatytułowanym ""Need a Break"", które jest połączeniem mojej muzyki duchowej i muzyki ""codziennej"". To coś w stylu tego, co przeżywają matki, z małżeństwem i dziećmi. To zabawne show. To, w czym jestem dobra, to opowiadanie historii. To jest to, jaka jestem; to, kim jestem. To dlatego muzyka pop nie była dla mnie jako artystki dobrym rozwiązaniem. Ten format jest dla mnie odpowiedni, spełniam się w nim; jestem nim zachwycona i tylko czekam, by móc go wykonać, by być zdolną do odkrywania nowych stylów muzycznych.

Mam także nadzieję na odwiedzenie Zagrzebia w tym roku i zaprezentowanie [""publiczności""] mojej muzyki. Sądzę, że już czas. Mieszkam poza Zagrzebiem od 17 lat, a oni ciągle grają moją starą muzykę; czasami udzielam tam wywiadów w radio i telewizji... Nie wiem, [""uważam że""] już czas, by zobaczyli, co robię dziś. Każdy może obejrzeć moją twórczość on-line, jednak najlepiej wychodzą mi występy na żywo; jest tyle siły i energii, których nie można zobaczyć w nagraniu czy filmie. Sytuacja jest inna, kiedy występujesz na żywo. Chcę pokazać im moją muzykę i powiedzieć: ""Rodacy, moi fani, taka właśnie jestem dziś. Taka stałam się przez ostatnie 17 lat"".

Mike Halterman: Jakie są Twoje najlepsze wspomnienia z Konkursu? Jakich rad udzieliłabyś tegorocznym uczestnikom Eurowizji biorącym po raz pierwszy udział w tych zawodach?

Tajči: Naprawdę polubiłam występy, polubiłam energię, [""to, że""] wszyscy przychodzili i śpiewali razem, dyskutując o swoich karierach. To był najważniejszy punkt programu. Nie interesowały mnie aspekty prasowe czy polityczne, ale jest tak wiele rzeczy, o których można myśleć, [""przecież""] patrzy na Ciebie cały [""Twój""] kraj. Nie sądze, by taki konkurs mógł dotyczyć wyłącznie muzyki, to bardziej [""wydarzenie""] polityczne. Zawsze, kiedy odbywa się takie wydarzenie jak Eurowizja, dochodzą do tego takie rzeczy [""jak polityka""].

W czasie, kiedy brałam udział w Eurowizji, byliśmy w trakcie Jesieni Ludów i byłam ostatnim reprezentantem Jugosławii przed jej upadkiem. Sytuacja była bardzo napięta i podniosła, a ja byłam tak młoda, by musieć przeżyć to wszystko. Było to niesamowite doświadczenie, o którym zawsze będę pamiętać. Noc mojego życia — w każdym razie, jedna z nich.

To także bardzo emocjonujące, ponieważ piosenkarz, który wygrał w tamtym roku, śpiewał o jednoczącej się Europie. To była wtedy idealna piosenka. Po tym, jak wygrał, w zielonym pokoju, wyciągnął z bukietu różę, wręczył ją mnie i powiedział mi kilka komplementów. Dla 19-letniej dziewczyny znaczyło to naprawdę wiele.

Moją radą jest: bawcie się dobrze i róbcie to z sercem. Nie róbcie tego tylko po to, by wygrać, ani po to, by rozpocząć światową karierę, ale dlatego, że to kochacie i jesteście w tym dobrzy. Możecie być dla kogoś inspiracją i będzie to więcej, niż tylko dostarczanie rozrywki.

Mike Halterman: Teledyski z tegorocznych występów przed Eurowizją dostępne są na stronie youtube.com/eurovision. Które z piosenek są Twoimi faworytami i jak sądzisz, kto ma największą szansę na zwycięstwo?

Tajči: Ponieważ jestem właśnie w środku trasy koncertowej, tylko przejrzałem te piosenki, muszę jednak przyznać, że ich jakość jest fantastyczna. Sądzę, że mogłabym spakować walizki i spędzić lato w Europie, bo zapowiada się lato naprawdę wspaniałej muzyki klubowej!

Mam słabość do państw, których reprezentanci śpiewają w języku ojczystym. Widzę, jak wykonują partie taneczne i starają się zawrzeć w swojej muzyce elementy etniczne i bardzo mi się to podoba. Bardzo lubię reprezentanta Norwegii, sądzę, że jest bardzo szczery i nie wyglądało, żeby grał cokolwiek, był tylko sobą. Jego piosenka jest przyjemna i beztroska. Jest też naprawdę przystojny i wytwarza wokół siebie dobrą aurę. Miał w sobie tak wiele energii i od razu mnie porwał; sposób, w jaki się poruszał i śpiewał od razu mnie przyciągnęły.

Uwielbiam także piosenkę z Malty, bardzo lubię ballady. Chiara Siracusa ma piękny głos. I Cypr, ona też mi się podoba. Lubię też piosenkę z Francji, ponieważ ogólnie podoba mi się język francuski. Bośnia też ma dobrą piosenkę; widać, że ma w sobie to charakterystyczne uczucie, które spotyka się w bośniańskich piosenkach i które widocznie dla nich działa. Chorwacja [""jakoś specjalnie""] mnie nie zachwyciła, ale jestem dumna, że zdecydowali się śpiewać po chorwacku, nawet jeśli dla niektórych nie brzmi to tak ładnie, jak po angielsku. Moje nastawienie do reszty piosenek można określić tak: ""Piękne, ale już to widziałam"".

Wszystko wygląda tak, jak w Hollywood, pewnie z powodu czasów, w jakich żyjemy. Wszystkie kobiety są takie ładne, a ich włosy i makijaż są idealne, że czuję się [""przy nich""] starszą panią; ciągle brakuje mi jednak postaci z innych części świata. Wyraźnie widać wpływ Hollywood i zachodniego przemysłu muzycznego. Zmieszanie się Wschodu i Zachodu [""w jedną całość""] było nieuchronne, chciałabym jednak ujrzeć w tym wszystkim elementy lokalne. Chodzi o to, by znaleźć w świecie swoje miejsce i swoją tożsamość jako państwo.

Poświęcam się pracy wolontariackiej i uczę dzieci z lokalnej szkoły tańców etnicznych. Aktualnie mieszkam w Midweście, wcześniej mieszkałam w Los Angeles i Nowym Jorku, gdzie ludzie są mniej świadomi istnienia grup etnicznych. Uczę dzieci tych tańców, by uświadomić je, co się traci, tworząc nowy rodzaj kultury i nowe rodzaje muzyki. Uczę też dzieci adoptowane z innych krajów i czasami zastanawiam się, czy kiedykolwiek będą w stanie śpiewać np. po bułgarsku czy włosku?

Moje dzieci są w połowie amerykańskie i w połowie chorwackie i widzę, jak moje życie, bycie ""zglobalizowanym"" i utrata folkloru i kultury etnicznej [""wpływa na nie""]. Staram się uczyć moje dzieci języka i tańca chorwackiego, bo to sposób, w jaki dorastałam. 

Mike Halterman: Oglądałem na YouTubie poświęcony Tobie film dokumentalny i zauważyłem jeden z komentarzy, którego autor prosił Cię, byś ""nie zapominała o swoim domu, Chorwacji"" i wróciła tam, ponieważ Twoi fani tęsknią za Tobą. Czy teraz, kiedy ""ustawiłaś"" już sobie życie w Ameryce, bierzesz w ogóle pod uwagę przeniesienie się z rodziną do Chorwacji? Do którego kraju czujesz się bardziej przywiązana i dlaczego?

Tajči: Kiedy moje dzieci będą już nastolatkami, chcę zabrać je przynajmniej na rok do Chorwacji, by pokazać im mój kraj i by mogły nauczyć się tam paru rzeczy. Ale nie wiem, kiedy już wyjedziesz, trudno jest Ci wrócić. Tęsknię za moim krajem, za moją historią. Tęsknię za moimi korzeniami. Tęsknię za wpadaniem na przyjaciół i dyskutowaniem o szkole średniej czy szkole podstawowej, za rzeczą, której nie możesz robić będąc na emigracji. Uwielbiam to, co robię i uwielbiam to, co Ameryka ma do zaoferowania i to, co już mi zaoferowała. Jest pewien rodzaj wolności, którą możesz posiadać tutaj, a której nie mógłbyś posiadać w mniejszym państwie. 

Zawsze będę Chorwatką, niezależnie od tego, jak długo tutaj zostanę. Kiedy wracam do domu do Chorwacji, naprawdę czuję się jak w domu, ale kiedy wracam do Ameryki, odczuwam to samo uczucie. Sądzę, że muszę powiedzieć, iż można czuć się ""jak w domu"" wszędzie, jeśli ma się w sobie ""pokój"". Można tęsknić za wieloma rzeczami, jakich się doświadczyło w niektórych miejscach, i naprawdę tęsknię za Chorwacją. Chcę pokazać moim dzieciom miejsca, w których dorastałam i parki, w których się bawiłam. Może to trochę sentymentalne, nie wiem. Mam dobre życie, mam męża i dzieci i uwielbiam tworzyć muzykę, na jaką mam ochotę, bez umów czy obowiązków. Jestem szczęśliwa."
train,"2008-01-21: Warszawa: Promocja Assassin's Creed w Złotych Tarasach

W sobotę, 26 stycznia, w Multikinie Złote Tarasy organizowana będzie impreza na platformach Microsoftu Xbox360, oparta na grze video Assassin's Creed, opracowanej przez Ubisoft.

Assassin's Cred jest grą akcji tzw. „skradanka”, której fabuła toczy się
w średniowiecznej Ziemi Świętej podczas trzeciej Krucjata, dowodzonej przez króla Ryszarda Lwie Serce, której celem jest odzyskanie Ziemi Świętej z rąk sułtana Saladyna. Zadaniem gracza wcielającego się w postać jednego ze średniowiecznych zabójców jest doprowadzenie do zakończenia walk.

Podczas sobotniej imprezy, organizowanej w otwartej przestrzeni Multikina, rozgrywane będą mini-turnieje na platformach Microsoftu Xbox360. Dla zwycięzców przewidziane zostały nagrody.

Organizatorami imprezy są firmy: Ubisoft oraz Cenega Poland.

Według Financial Times dzięki tej grze firma Ubisoft nie została przejęta przez Electronic Arts, który w grudniu posiadał już 20% jej akcji."
train,"Samoloty F-22 Raptor wylądowały w Polsce

31 sierpnia 2015 roku dwa amerykańskie myśliwce F-22 Raptor wylądowały w Łasku w województwie łódzkim.

Samoloty pojawiły się w Polsce w związku z ćwiczeniami wojskowymi z sojusznikami w Europie, wylądowały w 32. Bazie Lotnictwa Taktycznego w Łasku.

Maszyny przyleciały z amerykańskiej bazy w Spangdahlem w Niemczech, gdzie przebywają od 28 sierpnia 2015."
train,"2010-04-15: Telewizje wspólnie zrealizują transmisję z pogrzebu Lecha Kaczyńskiego

Polsat, TVN oraz telewizyjna Jedynka będą wspólnie realizować transmisje z weekendowych uroczystości pogrzebowych Lecha i Marii Kaczyńskich. Trzy największe stacje podzielą się miejscami tak, by nie powielać swoich działań.

Trzy największe stacje telewizyjne wykorzystają swoje zaplecze techniczne i logistyczne, by sprawniej zrealizować transmisje z uroczystości pogrzebowych pary prezydenckiej. Bez dodatkowych opłat telewizje będą udostępniać sobie nawzajem sygnał. Dodatkowo operatorzy podzielą się miejscami, by nie powielać tych samych obrazów i sprawniej zrealizować transmisję.

Dzięki temu TVP będzie mogła wyemitować zdjęcia ze śmigłowca, którym dysponuje zarówno TVN jak i Polsat. Z kolei Telewizja Polska dysponuje większą liczbą wozów transmisyjnych.

Telewizje współpracują ze sobą już od soboty. Zdaniem rzeczników wszystkich stacji, warto ją przedłużyć. Uroczystości pogrzebowe to jedno z największych wydarzeń, w którym uczestniczyć będą prezydenci innych państw oraz najwyższe władze. Zarówno przed organizatorami, jak i przed mediami czeka ogromne wyzwanie logistyczne i techniczne.

Na razie jeszcze nie ustalono szczegółów, ale jak mówi Karol Smoląg, rzecznik TVN, stacje podzielą między siebie obowiązki według lokalizacji. Zapewnia jednak, że wspólna realizacja transmisji nie oznacza, że na wszystkich kanałach będziemy oglądać to samo. Poszczególne stacje same zdecydują, czyj obraz transmitować.

Dziś również TVP zdecyduje, czy wspólnie wyprodukowany sygnał będzie bezpłatnie udostępniany innym telewizjom - zarówno krajowym, jak i zagranicznym."
train,"Wybory parlamentarne w Polsce: są już wyniki z 99,18% obwodów

O godzinie 5:30 Państwowa Komisja Wyborcza podała cząstkowe wyniki wyborów z 63,74% obwodów w Polsce. Według nich najwięcej głosów otrzymały PO (37,47%) oraz PiS (30,61%). Frekwencja w tych obwodach wyniosła 47,25%.

Aktualizacja: Po zebraniu danych z 93,05% obwodów PO uzyskała 38,97% głosów a PiS 30,04%.

Ponieważ wyniki do PKW napływają najpierw głównie z mniejszych miejscowości, gdzie szybciej policzono głosy, podawane wyniki szczątkowe zmieniają się z czasem, co wynika m.in. z różnic w preferencjach wyborczych w miastach i obszarach wiejskich. Poniżej podajemy zestawienie wyników w porównaniu z wcześniejszymi sondażami zrealizowanymi w dniu wyborów przez TNS OBOP i Homo Homini.

Członek PKW, Andrzej Mączyński w komunikacie z 5:30 powiedział, że zebrane dane ""są podstawą ustalenia wyników wyborów"". Rozkład mandatów w Sejmie wyglądałby następująco:

O godzinie 8:55, po napłynięciu do komisji wyników z 93,05% obwodów, przewodniczący PKW Stefan Jaworski podał następujący rozkład mandatów w sejmie.


Natomiast w senacie rozkład ten byłby następujący (w nawiasie rozkład podany o godzinie 5:30):


W czasie wyborów 79 razy naruszano ciszę wyborczą."
train,"2007-04-20: Czy prof. Jan Miodek był agentem?

""""Zaczyna się moje piekło. Ja mam czyste sumienie."""" – powiedział profesor Jan Miodek, komentując oskarżenia o współpracę z policją polityczną Polski Ludowej. Na antenie Polskiego Radia Wrocław taką informację podał publicysta i reżyser Grzegorz Braun.

""""Nie mówiłbym o tym, gdyby ta informacja nie wydawała się istotna i gdybym się nie obawiał, że ta osoba publiczna nie mówiłaby znowu w wywiadach o tym, jakie to moralne skrupuły wywołuje lustracja"""" – tłumaczył Braun.

Profesor Jan Miodek przyznał Polskiemu Radiu Wrocław, że przed wyjazdem na zagraniczne stypendium był wzywany przez milicję, a po powrocie złożył sprawozdanie z dwuletniego pobytu i je podpisał.

Łukasz Kamiński z Instytutu Pamięci Narodowej nie chciał komentować tych informacji do czasu ich weryfikacji. Pracownicy IPN, komentując na gorąco sprawę mówią, że nie widzieli we Wrocławiu teczki profesora Miodka."
train,"2006-02-11: ZIO: Rozdano pierwsze medale, złoto dla Greisa

Pierwszą konkurencją Zimowych Igrzysk Olimpijskich w Turynie był biatlonowy bieg indywidualny na 20 kilometrów, z czterema strzelaniami: dwoma na leżąco i dwoma na stojąco. Na starcie stanęło 89 zawodników, w tym czterej Polacy: Tomasz Sikora, Wiesław Ziemianin, Grzegorz Bodziana oraz Krzysztof Pływaczyk.

Po pierwszym strzelaniu pierwsze miejsce zajmował Włoch Rene Laurent Vuillermoz nie pudłując ani razu. Tuż zanim był Niemiec Michael Greis oraz Rosjanin Maksim Czudow. Tomasz Sikora zaliczył minutę kary za jeden niecelny strzał. Najwyżej z polskiej ekipy był Krzysztof Bodziana - na 21. miejscu (0 pudeł), następnie Sikora - 38. (1), Pływaczyk - 60. (1), a Ziemianin - 68. (2).

Na drugim strzelaniu dotychczasowemu liderowi, Rene Vuillermoz, nie powiodło się i spadł na 8. pozycję. Celnie trafiali Maksim Czudow, Michael Greis oraz Słowak Marek Matiasko. Znów niecelnie strzelił Tomasz Sikora i zajmował wówczas 36. miejsce (2). Pozostali Polacy to Ziemianin na 45. pozycji (2), Pływaczyk na 52. (1) oraz Bodziana na 53. (2).

W trzecim strzelaniu zostało już tylko czterech zawodników bez żadnego pudła. Spośród nich pierwszy był Marek Matiasko, a drugi, pomimo jednego niecelnego strzału, był Michael Greis. Trzecie miejsce zajmował Niemiec Rico Gross. Faworyt, Norweg Ole Einar Bjoerndalen był dopiero na 8. miejscu. Tomasz Sikora po oddaniu jednego niecelnego strzału utrzymał 36. miejsce (3); Wiesław Ziemianin był 48. (3), Grzegorz Bodziana 56. (3) zaś Krzysztof Pływczyk 71. (3).

W ostatnim strzelaniu dotychczasowy lider, Słowak Marek Matiasko, spudłował i spadł na 3. pozycję. Wyprzedzili go Niemiec Michael Greis (1) oraz Norweg O. E. Bjoerndalen (2). Celniej oddawał strzały Tomasz Sikora, dzięki czemu awansował na 19. miejsce (3). Pozostali Polacy nie strzelali tak dobrze: Ziemianin spadł na 50. miejsce (4), Bodziana zajmował 71. (5), a Pływaczyk 74. miejsce (4).

Na mecie najlepszy czas - 54 minuty i 23 sekundy - uzyskał Niemiec Michael Greis i to właśnie on zdobył pierwszy złoty medal tych igrzysk. Tuż za nim z 16-sekundową stratą był Norweg Ole Einar Bjoerndalen, natomiast brąz wywalczył Norweg Halvard Hanevold z ponad minutą straty. Sikora zajął 21. miejsce, Ziemianin 53., Bodziana 73., a Pływaczyk 76. pozycję."
train,"2010-10-12: Zmontowano przyrząd SAM dla łazika Curiosity

Ośrodek NASA Goddard Space Flight Center zakończył montaż instrumentu Sample Analysis at Mars (SAM) dla łazika Mars Science Laboratory. W grudniu przyrząd trafi do JPL w celu integracji z łazikiem.

SAM to automatyczne laboratorium, które znajdzie się na pokładzie łazika ""Curiosity"" i będzie badało, czy Mars w przeszłości lub obecnie był w stanie podtrzymać życie mikrobiologiczne. Start misji przewidywany jest na jesień 2011. Instrument jest już w konfiguracji startowej, tj. spełnia wymagania startowe i jest gotowy do pracy na Marsie.

SAM składa się z kwadrupolowego spektrometru mas (detekcja gazów atmosfery i z podgrzewanych próbek gruntu), chromatografu gazowego (separacja i identyfikacja składników mieszanin gazowych) i spektrometru ze strojonym laserem (pomiary stosunków izotopów tlenu i węgla w atmosferycznym metanie i ditlenku węgla). Te przyrządy naukowe pozwolą na badania próbek skał i gruntu marsjańskiego, szczególnie pod kątem obiegu węgla i stosunków izotopów innych, lżejszych pierwiastków.
SAM to również zespół urządzeń zapewniających dostarczanie próbek do wymienionych przyrządów. CSPL (Chemical Separation and Processing Laboratory) będzie przygotowywał próbki do badań; SMS (Sample Manipulation System) będzie transportował pył i grunt od wiertła do jednej z 74 komór pomiarowych przyrządu SAM, gdzie będą podgrzewane do temperatury 1000oC; system pomp WRP będzie odpowiedzialny za mechaniczne oczyszczanie przyrządów: spektrometru kwadrupolowego, spektrometru z laserem i CSPL.

Instrument przygotował GSFC, francuskie Międzyuniwersyteckie Laboratorium Układów Atmosferycznych (LISA), działające przy CNRS, i firma Honeybee Robotics, wraz z innymi partnerami."
train,"Górnicy przyjadą do Warszawy na expose premier Kopacz

Górnicy przyjadą do Warszawy, aby zamanifestować w obronie swoich miejsc pracy, a związkowcy zapowiedzieli ogłoszenie rozpoczęcia sporu zbiorowego.

Przyjazd kilku tysięcy górników do stolicy, który ma odbyć się w czasie expose Ewy Kopacz, zapowiedział Związek Zawodowy Górników w Polsce. Program naprawy polskiego górnictwa zapowiedział jeszcze w maju Donald Tusk. Górnicy są już zniecierpliwieni i domagają się zdecydowanych działań. Katowicki Holding Węglowy chce zamknąć kopalnię Kazimierz-Juliusz w Sosnowcu, natomiast zarząd borykającej się z problemami finansowymi Kompanii Węglowej w Katowicach, zatrudniającej 47 tys. pracowników, planuje sprzedać cztery kopalnie Węglokoksowi. Związkowcy nie zgadzają się z takim rozwiązaniem i będą protestować przeciwko wyprzedaży majątku."
train,"2007-09-18: Bartosz Huzarski: ""Nie chcę jechać na mistrzostwa świata""

Bartosz Huzarski, jeden z lepszych kolarzy grupy Action-Uniqa, najlepszy polak w 64. Tour de Pologne powiedział w jednym wywiadów po ukończeniu polskiego Touru, że nie interesuje go start w Mistrzostwach Świata.

Dopytywany przez dziennikarza powiedział, że nie chce jechać na wyścig, w którym nie odegra żadnej roli. Dodał potem, że czuje się on za słaby na taki start i nie widzi sensu w byciu statystą.

Na tą decyzję mogła mieć także wpływ wypowiedź obecnego selekcjonera reprezentacji Piotra Wadeckiego, który stwierdził, że sukcesem dla Polaków będzie ukończenie wyścigu.

""Nie pojadę na mistrzostwa świata, bo to bajka z innego świata. Tam startują najlepsi kolarze. Od kilku lat Polakom nie udało się nic zrobić, chociaż bardzo się starali. Potem słyszy się: ""po co tam pojechali, należało wysłać innych""... Nie chce tego słuchać o sobie, więc się nie wybieram do Stuttgartu"" - skomentował Huzarski.

Pojawiły się już pogłoski, że kilku innych kolarzy prezentuje podobną postawę."
train,"XXVII Festiwal Muzyki Młodej Białorusi BASowiszcza/БАСовішча 2016

Koło Gródka w powiecie białostockim, od 22 do 23 lipca 2016 odbywa się XXVII Festiwal Muzyki Młodej Białorusi Basowiszcza.

Basowiszcza są najstarszym i największym festiwalem białoruskiego rocka na świecie. Organizowane przez Białoruskie Zrzeszenie Studentów składają się z występów znanych zespołów muzycznych oraz Konkursu Młodych Kapel. Muzyce towarzyszą pokazy teatralne, warsztaty artystyczne. Można też kupić książki i inne pamiątki związane z białoruska kulturą.

W tym roku wystąpią: Gogodzy Ganski, Ilo&Friends, Navi, Re1ikt, Krambambula, Hańba!, Dzieciuki, Hańbuki, Dj Wiata: Ludwik Zamenhof, :B:N, Tonqixod, Jazzombie (połączone zespoły Lao Che i Pink Freud), Erik & the Worldly Savages, Zero-85, Brutto, Znich"
train,"2007-09-30: Relacja z obchodów 6. urodzin Wikipedii w Olsztynie

W Olsztynie świętowanie 6. urodzin Wikipedii rozpoczęło się już 16 września od wycieczki rowerowej szlakiem opisanych w Wikipedii okolic Olsztyna (Olsztyn, Bartąg, Ruś, Rezerwat przyrody Las Warmiński, Jełguń, Trękus). Wycieczka zorganizowana została wspólnie ze Stowarzyszeniem ""Młyn"" w ramach V Olsztyńskich Dni Nauki. W konsekwencji udanej wyprawy powstał pomysł kontynuacji wycieczek w połączeniu z wcześniejszym opisywaniem miejsc planowanych do zwiedzenia. Według wstępnych założeń, na pierwszy ""ogień"" pójdzie ""trakt nibordzki"", a głównym piszącym będzie osoba, która jeszcze w Wikipedii nic nie napisała.

25 września zorganizowane zostało spotkanie z młodzieżą szkolną w olsztyńskiej bibliotece ""Abecadło"". Efektem spotkania było wspólne dodanie jednego zdania do hasła Gazeta Olsztyńska, odnoszącego się do nowego popularnonaukowego dodatku ""Junior"".

Kulminacją olsztyńskich obchodów 6. urodzin Wikipedii było przyjęcie urodzinowe, które odbyło się 26 września w ""Gazeta Cafe"". W spotkaniu urodzinowym udział wzięli wikipedyści z Olsztyna oraz z Kętrzyna. Jednym z wniosków ze spotkania była wspólna deklaracja organizowania ""warsztatów"" wikipediowania w różnych miejscach oraz propagowanie tworzenia miejsc z podręczną biblioteczka regionalną, jako materiałami dla uzupełniania w Wikipedii miejsc związanych z Warmią i Mazurami. Potencjalnie najważniejszą grupą, do której adresowane będą takie warsztaty, są słuchacze uniwersytetów trzeciego wieku w Olsztynie, Kętrzynie, Morągu i innych miejscowościach regionu. Wsparcia w tych działaniach wikipedyści poszukiwać będą w lokalnych mediach oraz Uniwersytecie Warmińsko-Mazurskim w Olsztynie.

Tego samego dnia o godz. 21 nastąpiło uroczyste zakończenie ""Wspólnego Malowania"" (""Barwy Olsztyna"" oraz ""Kwiatek dla Olsztyna""), zorganizowanego przez prof. Eugeniusza Geno Małkowskiego i studentów z UWM w ramach V Olsztyńskich Dni Nauki. Amerykański rekord został pobity - liczba blisko 27 tysięcy malujących. Poprzedni rekord ustanawiany był przez ponad 3 lata. Olsztyniacy pobili go w blisko dwa tygodnie. Uczestnicy urodzinowego spotkania Wikipedii wzięli udział w malowaniu i jednoczesnym biciu rekordu Guinnessa. ""Wspólne malowanie"" - podobnie jak idea Wikipedii - to tworzenie obrazu przez licznych woluntariuszy.

Na spotkaniu obecni byli: S.Czachorowski (Stanisław Czachorowski), Manfret (Mariusz Kraszewski), Serdelll (Paweł W.), Semper malus, Stefan191, Berasategui (Przemysław Zieliński), Skoot (Mariusz Pękala), FlyFire (Robert Fryga), Andrzej Małyszko (wikipedysta in spe), Kamil Lemański (wikipedysta in spe), dziennikarz Gazety Wyborczej Tomasz Kurs, dziennikarz Radia Olsztyn Łukasz Czarnecki-Pacyński.

Tort czekoladowy został ufundowany przez S. Czachorowskiego, prezenty dla przybyłych gości urodzinowych w postaci firmowych ergonomicznych podkładek pod mysz oraz smyczy na klucze (lub przenośny nośnik pamięci) zostały ufundowane przez redakcję Gazety Wyborczej.

Urodziny Wikipedii były wplecione w V Olsztyńskie Dni Nauki, w rezultacie informacje o urodzinach jak i samej encyklopedii oraz o projektach siostrzanych kilkakrotnie pojawiły się w olsztyńskich mediach oraz na plakatach promujących Wikibooks, Wikisłownik, Wikinews oraz Wikipedię."
train,"2007-09-23: Konwencja wyborcza PiS w Lublinie

Podczas dzisiejszej konwencji wyborczej PiS w Lublinie Jarosław Kaczyński przekonywał słuchaczy, że według politycznych przeciwników jego partii, IV RP i walka z patologią, to „Wschód, a III RP to Zachód”. Kaczyński uważa, że oponenci PiS dążą do powrotu epoki „przedrywinowskiej”.

Premier zaznaczył, że chce walczyć z patologią w życiu publicznym i społecznym. Według niego Polska ma rozwijać się, iść naprzód, a wygrana Platformy i LiD ""może być zablokowaniem zmian w Polsce na wiele lat. Zablokowaniem w imię interesów uwłaszczonej nomenklatury, w imię interesów oligarchii, a przeciw interesom ogromnej większości narodu"".

""W Polsce funkcjonuje nieformalny, ale skuteczny immunitet dla uprzywilejowanych. Tego korupcyjno-korporacyjnego systemu przywilejów ze szczególną zaciekłością broni LiD. System korupcyjno-korporacyjny można porównać do worka kamieni. My, Polacy, niesiemy ten worek, a budowa IV RP to nic innego jak tylko zrzucenie tego worka"" - powiedział premier.

Jarosław Kaczyński stwierdził, że aktualny spór w kraju dotyczy jednego zagadnienia: „władzy demokratycznej i jej uprawnień”. Tego, czy przywileje mogą być ograniczane przez władzę demokratyczną oraz czy ma ona działać w interesie większości, która tych przywilejów nie posiada.

Podczas konwencji Elżbieta Kruk (nr 1 PiS w Lublinie) wypowiedziała się również na temat mediów: ""Nie ma prawdziwej demokracji, kiedy ludzie nie są dobrze poinformowani. Ataki na media publiczne ze strony PO i SLD to efekt ich wściekłości za to, że media są obiektywne, rzetelne i pokazują prawdę"".

Natomiast w sobotę w Rzeszowie premier wypowiadał się na temat kościoła: ""Szczególna rola przypada współpracy państwo - Kościół katolicki. To musi być współpraca oparta na równych prawach, ale jest potrzebna. W Polsce Kościół jest dzierżycielem jedynego powszechnego systemu wartości""."
train,"2005-09-27: Kazimierz Marcinkiewicz kandydatem PiS na premiera

Zgodnie z zapowiedzią zwycięskiej partii w niedzielnych wyborach do Sejmu RP Prawa i Sprawiedliwości, został dzisiaj wieczorem ogłoszony kandydat na stanowisko przyszłego premiera - Kazimierz Marcinkiewicz.

W przeszłości był on posełem na Sejm RP III i IV Kadencji (1997- obecnie), w latach 1992 - 1993 wiceministrem edukacji narodowej oraz w latach 1999 - 2000 szefem Gabinetu Politycznego premiera Jerzego Buzka. Był członkiem ZChN (1989-2001), Przymierza Prawicy (2001 - 2002) obecnie (od 2002) członek PiS. Kazimierz Marcinkiewicz był przewodniczącym Klubu Parlamentarnego PiS w Sejmie III Kadencji(kwiecień - wrzesień 2001).

Najbardziej prawdopodobny koalicjant w tworzeniu rządu Platforma Obywatelska jest ""zdziwiona"" decyzją, o której twierdzi - ""jest zaskakująca"". Donald Tusk wyrażał wcześniej opinie, że ""lider wygrywającej partii powinien wziąć odpowiedzialność za rządzenie"". Zaproponowanie polityka mniej znanego przypomina mianowanie Jerzego Buzka na premiera rządu tworzonego w 1997 przez koalicję AWS i UW, gdy lider Marian Krzaklewski miał ""kierować z tylnego siedzenia""."
train,"2009-08-13: Grupa Agora: spadek sprzedaży reklam i prasy

Według szacunków Grupy Agora wydatki na całym rynku reklamy w pierwszym półroczu 2009 roku wyniosły 3,5 mld zł, co onacza spadek o 13% - wynika z raportu finansowego spółki.

Z powodu trudnej sytacji na rynku reklamy spółka nie podejmuje się szacunków na najbliższe miesiace. ""W pierwszym półroczu 2009 r. skutki spowolnienia gospodarczego dotkliwie odbiły się na wpływach reklamowych wszystkich segmentów rynku reklamy. Kondycja rynku reklamy w drugim półroczu 2009 roku i szacunki dla kolejnych lat zależą w istotnej mierze od prognoz PKB dla Polski. Pomimo pozytywnych sygnałów dotyczących wartości PKB dla Polski w 2009 r., prognozy dotyczące wartości rynku reklamy pozostają nadal rozbieżne. Dlatego też Spółka nie jest w stanie wiarygodnie oszacować, jak będzie rozwijała się sytuacja na rynku reklamy w 2009 roku (...) W opinii spółki nadal nie daje się zauważyć symptomów ożywienia na rynku reklamy w Polsce"" - można przeczytać w komunikacie Agory.

W pierwszym półroczu br. przychody Grupy Agora wyniosły 572,2 mln zł (spadek o 12,9%). W samym drygim kwartale 2009 roku przychody spółki wyniosły 297,8 mln zł (spadek o 13,4%). Sprzedaż reklam wyniosła 372,9 mln zł (spadek o 21,2%), sprzedaż wydawnictw wyniosła 97 mln zł (spadek o 5,6%), a sprzedaż projektów specjalnych (w tym kolekcji) 52,1 mln zł (wzrost o 56,5%).

Sprzedaż reklam w Gazecie Wyborczej wyniosła 174,8 mln zł (spadek o 33,7%), a sprzedaż egzemplarzy wyniosła 75,4 mln zł (spadek o 4,8%). Gazeta sprzedawała średnio 388 tys. egz., a jej udział w wydatkach na reklamę w dziennikach wyniósł prawie 39% (spadek o blisko 4%). Jeśli wyeliminować wpływ spadku przychodów z ogłoszeń rekrutacyjnych, to udział Gazety w wydatkach reklamowych w dziennikach nie zmienił się w stosunku do pierwszego półrocza 2008 roku.

Sprzedaż reklam w bezpłatnej gazecie Metro wyniosła 16,3 mln zł (spadek o 10,9%). Ze względu na mniejszą dynamikę spadku przychodów reklamowych w Metrze w porównaniu ze spadkiem wydatków na reklamę w dziennikach (spadek o 28%), bezpłatna gazeta Agory zwiększyła udział w wydatkach na reklamę dzienników o prawie 1% do 4%.

Przychody segmentu Internet wyniosły 38,6 mln zł (wzrost o 13,9%), w tym 8,3 mln zł z działalności Trader.com (Polska). Przychody Grupy AMS wyniosły 86,4 mln zł (spadek o 7,5%, przy zmniejszeniu wydatków na rynku reklamy zewnętrznej o 9%). Przychody ze sprzedaży czasopism wyniosły 47,6 mln zł (spadek o 16%),·przychody segmentu radio wyniosły 40,4 mln zł (spadek o 4,9%).

Koszty operacyjne netto Grupy w pierwszym półroczu 2009 roku spadły do poziomu 551,6 mln zł (spadek o 8,7%), a w samym drugim kwartale 2009 roku obniżyły się do 282,9 mln zł (spadek o 9,8%). Spadek kosztów jest m.in. efektem programu poprawy efektywności operacyjnej wdrażanego w Grupie od grudnia 2008 roku, w tym: zmniejszenia wydatków na promocję i reklamę (o 32,6%), niższych kosztów wynagrodzeń i świadczeń na rzecz pracowników (spadek o 3,2%) oraz niższych o 9,1% kosztów usług druku."
train,"2006-04-22: Skoda Auto Grand Prix MTB 2006:Pierwszy etap należał do Włoszczowskiej i Galińskiego

Pierwszy etap Skoda Auto Grand Prix MTB 2006 wśród elity należał do ubiegłorocznych zwycięzców całego cyklu: Mai Włoszczowskiej i Marka Galińskiego. Maja Włoszczowska wyprzedziła swoją koleżankę z grupy Lotto Annę Szafraniec o ponad pół minuty, zaś Marek Galiński przyjechał z przewagą 1.27 do drugiego Filipa Eberle (Czech).

Wyniki:.

kobiety.

elita

juniorki (19,6 km)

juniorki młodsze (15,9 km)

młodziczki (4,2 km)

mężczyźni.

elita (46,4 km)

młodzieżowcy (46,4 km):

juniorzy (26,4 km)

juniorzy młodsi (16,4 km)

młodzicy (7 km)"
train,"2006-01-27: Bartoszewski przewodniczącym rady nadzorczej Linii Lotniczych LOT

Prof. Władysław Bartoszewski został nowym przewodniczącym Rady Nadzorczej Polskich Linii Lotniczych LOT.
Rzecznik LOT-u Leszek Chorzewski potwierdził, że na stanowisko powołało go Nadzwyczajne Walne Zgromadzenie Akcjonariuszy największego polskiego przewoźnika lotniczego. Większościowym akcjonariuszem PLL LOT jest Skarb Państwa.

Profesor Bartoszewski jest historykiem, kronikarzem lat wojny i okupacji hitlerowskiej, zwłaszcza powstania warszawskiego oraz losu polskich Żydów. Dwukrotnie - w rządach Józefa Oleksego oraz Jerzego Buzka - był ministrem spraw zagranicznych. Jest też prezesem Polskiego PEN Clubu."
train,"2005-08-18: Wybory prezydenckie: Kaczyński i Tusk po 24% poparcia w sondażu IPSOS

Lech Kaczyński i Donald Tusk uzyskaliby 24%, natomiast Włodzimierz Cimoszewicz 19% głosów, jeżeli wybory odbyły się w pierwszej połowie sierpnia.

Na kolejnych miejscach znaleźliby się Andrzej Lepper - 12%. Dalej Zbigniew Religa – 7%, Marek Borowski – 5%. Jarosław Kalinowski uzyskałby 3% poparcia. Na poziomie dwu procent utrzymuje się poparcie dla Macieja Giertycha oraz Janusza Korwina-Mikke. Na Marię Szyszkowską głosowałby 1% uprawnionych, natomiast powyżej zera Henryka Bochniarz i Stanisław Tymiński.

Dane z sondażu parlamentarnego wskazują na wzrost poparcia dla Prawa i Sprawiedliwości. Partia ta plasuje się na pierwszym miejscu z 27% poparcia. Drugie miejsce zajmuje Platforma Obywatelska – 21%, Samoobrona uzyskałaby 15%. Kolejne miejsca zajmują: Sojusz Lewicy Demokratycznej – 12%, Liga Polskich Rodzin – 10%, Polskie Stronnictwo Ludowe – 5%. Poniżej tego progu znajdują się Socjaldemokracja Polska–Unia Pracy–Zieloni 2004 – 4% poparcia, Platforma Janusza Korwina-Mikke 2%, Demokraci.pl – 1%.

Sondaż został przeprowadzony między 4-9 sierpnia, na ogólnopolskiej, reprezentatywnej, losowo-kwotowej próbie 958 dorosłych Polaków."
train,"Stary Cmentarz w przestrzeni miejskiej Łodzi - konferencja

W sobotę, 5 listopada 2011 r., w murach Muzeum Miasta Łodzi odbyła się multidyscyplinarna konferencja popularnonaukowa „Stary Cmentarz w przestrzeni miejskiej Łodzi. Przestrzeń symboliczna, poznawcza, społeczna”.

Liczni prelegenci – reprezentujący głównie Uniwersytet Łódzki – przedstawiali zagadnienia związane ze Starym Cmentarzem w perspektywie jego znaczenia społeczno-historycznego, religijnego, a nawet przyrodniczego czy turystycznego. Temat Starego Cmentarza stał się również pretekstem do dyskusji o rewitalizacji oraz możliwości jego wykorzystania w tym procesie. Konferencję zamykało wystąpienie miejskich służb konserwatorskich, których reprezentanci przedstawili przebieg prac nad renowacją Kaplicy Scheiblera – symbolu Starego Cmentarza – oraz planów na przyszły rok. Ze strony Miejskiego Konserwatora Zabytków padła deklaracja organizacji w 2012 roku konkursu na wzór współczesnych nagrobków, korespondujących swoją formą z zabytkowych charakterem cmentarza."
train,"Naukowcy odkryli nową część ludzkiego ciała

Zespół profesora Harmindera Dua z Uniwersytetu w Nottingham w środkowej Anglii odkrył nową strukturę w rogówce ludzkiego oka. Nowa część ludzkiego ciała to bardzo cienka, przejrzysta tkanka, która została nazwana od nazwiska odkrywcy warstwą Dua. Jest to największe odkrycie naukowe ostatnich lat w okulistyce i anatomii człowieka. Odkrycia dokonano przy użyciu mikroskopu elektronowego. Wyniki badań zostały opublikowane na łamach Ophthalmology.
Ludzka rogówka ma grubość od 0,5 do 0,8 mm. Grubość nowej warstwy rogówki czyli warstwy Dua wynosi tylko 15 μm (mikrometrów). Dla porównania grubość ludzkiego włosa wynosi od 20 μm do 80 μm, a grubość włosa z końskiego ogona wynosi 100 μm czyli 0,1 mm."
train,"2007-09-06: Gdynia: zmiana na stanowisku dowódcy Centrum Operacji Morskich

W obecności dowódcy Marynarki Wojennej adm. floty Romana Krzyżelewskiego odbyła się uroczystość przekazania obowiązków dowódcy Centrum Operacji Morskich w Gdyni. Kontradm. Ryszard Demczuk zastąpił na tym stanowisku adm. floty Marka Brągoszewskiego. Oficjalnie admirał Demczuk został wyznaczony przez ministra obrony narodowej już 15 sierpnia 2007 roku, jednakże ze względów organizacyjnych zmiana nastąpiła w dniu 6 września 2007 roku. Do tego czasu admirał Brągoszewski pozostawał na stanowisku poza etatem jednostki wojskowej. Jednocześnie dowódca Centrum Operacji Morskich przestał być zastępcą dowódcy Marynarki Wojennej.

Centrum Operacji Morskich jest jednostką dowodzenia taktycznego podległą dowódcy Marynarki Wojennej. Powstało w 2002 roku w ramach reorganizacji systemu dowodzenia i jego dostosowania do standardów NATO. Zostało zorganizowane z połączenia Stanowiska Dowodzenia Marynarki Wojennej i wydzielonych struktur Sztabu i Logistyki Marynarki Wojennej. W 2004 roku jego struktura została rozbudowana.

Zdający obowiązki adm. floty Marek Brągoszewski urodził się 6 czerwca 1949 roku w Gdyni. Jest absolwentem Wyższej Szkoły Marynarki Wojennej, Akademii Marynarki Wojennej ZSRR, Akademii Sztabu i Dowodzenia ZSRR oraz Akademii Sztabu Generalnego Wojska Polskiego. Był dowódcą 9 Flotylli Obrony Wybrzeża (1991-1997) i szefem Szkolenia Marynarki Wojennej (2000-2005). Stanowisko dowódcy Operacji Morskich  zastępcy dowódcy Marynarki Wojennej zajmował od 18 kwietnia 2005 roku.

Obejmujący kontradm. Ryszard Demczuk urodził się 3 sierpnia 1959 w Białej Podlaskiej. Ukończył Wyższą Szkołę Marynarki Wojennej, Akademię Obrony Holandii i Akademię Dowodzenia Marynarki Wojennej Stanów Zjednoczonych. W trakcie służby wojskowej dowodził okrętami rakietowym ORP ""Oksywie"" i ORP ""Grom"" oraz dywizjonem Okrętów Rakietowych. Przed wyznaczeniem na stanowisko dowódcy Centrum Operacji Morskich był głównym specjalistą w Dowództwie Marynarki Wojennej."
train,"Wybory prezydenckie w Polsce w 2015 roku: Złożono piętnaste zawiadomienie o utworzeniu komitetu wyborczego

Według ogłoszenia Państwowej Komisji Wyborczej z 27 lutego 2015 roku w związku z wyborami prezydenckimi w Polsce w 2015 roku złożono kolejne zawiadomienia o utworzeniu Komitetów Wyborczych Kandydata na Prezydenta Rzeczypospolitej Polskiej:

Komitet Grzegorza Michała Brauna został zgłoszony 23 lutego 2015 roku. Pełnomocnikiem wyborczym został Rafał Tomasz Mossakowski, a finansowym Katarzyna
Jolanta Wróblewska. Jako siedzibę komitetu podano adres: ul. Krzywe Koło 30 lok. 3, 00-270 Warszawa.

Komitet Włodzimierza Andrzeja Zydorczaka został zgłoszony 23 lutego 2015 roku.

Komitet Anny Grodzkiej został zgłoszony 24 lutego 2015 roku. Pełnomocnikiem wyborczym został Marek Matczak, a finansowym Michał Ryszard Wszołek. Jako siedzibę komitetu podano adres: ul. Marszałkowska 1 lok. 160, 00-624 Warszawa.

Komitet Adama Słomki został zgłoszony 24 lutego 2015 roku. Pełnomocnikiem wyborczym został Zygmunt Marian Miernik, a finansowym Włodzimierz Antoni
Raszewski. Jako siedzibę komitetu podano adres: ul. Mieszka I 15 lok. 75, 40-877 Katowice.

Komitet Dariusza Tomasza Łaska został zgłoszony 26 lutego 2015 roku. Pełnomocnikiem wyborczym został Przemysław Piotr Jóźwiak, a finansowym Aneta
Izabela Jabłońska. Jako siedzibę komitetu podano adres: ul. Limanowskiego 59 lok. 33a/34, 91-329 Łódź.

Komitet Iwony Piątek został zgłoszony 26 lutego 2015 roku. Pełnomocnikiem wyborczym została Małgorzata Janina Seroka, a finansowym Magdalena
Joanna Konus. Jako siedzibę komitetu podano adres: ul. Noakowskiego 16 lok. 39, 00-666 Warszawa."
train,"2006-11-14: Wyniki wyborów w Olsztynie: Małkowski znów prezydentem, PO wygrała wybory do rady miejskiej

W wyborach prezydenta Olsztyna zwyciężył Czesław Małkowski, kandydat komitetu Po prostu Olsztyn (51,7 % głosów), który już rządził na tym stanowisku przez ostatnie 4 lata. Wyprzedził Jerzego Szmita (PiS) - 20,3% głosów i Zbigniewa Dąbkowskiego (PO) - 17,6%. Dalsze miejsca w wyścigu zajęli:
- Stanisław Szatkowski (Lewica i Demokraci) - 6,2%, Janusz Lorenz (Polskie Stronnictwo Ludowe) - 2,4%, Bogusław Owoc (Liga Polskich Rodzin) - 0,9%, Tadeusz Prucnal (Olsztyn Nasz Dom) - 0,7%. 

W wyborach do rady miasta komitet popierający prezydenta Małkowskiego, Po prostu Olsztyn, zdobył tylko 5 mandatów. Tym samym Małkowski stracił większość, którą miał zapewnioną w poprzedniej kadencji jako kandydat SLD. Te wybory wygrała PO, która po zdobyciu 10 mandatów będzie musiała poszukać sobie sojuszników z pozostałych opcji; do rady miasta wybrani zostali ponadto kadydaci PiS (6 mandatów) oraz Lewicy i Demokratów (4 mandaty)."
train,"Wladimir Putin z nominacją do startu w wyborach prezydenckich

Władimir Putin dostał nominację swojej partii, Jedna Rosja, do startu w wyborach prezydenckich. W przemówieniu z tej okazji powiedział, że opozycja jest sponsorowana przez obce państwa, które chcą wpłynąć na wynik wyborów w Rosji.

Putin był już prezydentem przez 2 kadencje w latach 2000-2008, po czym zastąpił go na tym stanowisku Dmitrij Miedwiediew, ponieważ konstytucja nie umożliwiała pełnienia funkcji prezydenta przez 3 następujące po sobie kadencje. Gdy Miedwiediew został prezydentem, Putin wybrany został na premiera. Teraz obaj politycy dążą do tego, by zamienić się na stanowiskach miejscami.

Według sondażu Centrum Lewady Jedna Rosja może w najbliższych wyborach utracić kilkadziesiąt pozycji w Dumie, obecnie ma ich ponad 300 na 450."
train,"2005-12-29: Nowy szef IPN złożył ślubowanie

Wybrany na prezesa Instytutu Pamięci Narodowej, Janusz Kurtyka, złożył ślubowanie przed Sejmem. Kurtyka jeszcze dziś obejmie swój urząd.

""Ślubuję uroczyście na powierzonym mi stanowisku Prezesa Instytutu Pamięci Narodowej służyć wiernie Narodowi Polskiemu, stać na straży prawa, obowiązki mojego urzędu wypełniać sumiennie, a w postępowaniu kierować się zasadami godności i uczciwości"" - brzmiały słowa przysięgi wypowiedziane przez Kurtykę. ""Tak mi dopomóż Bóg"" - dodał. Sejm wybrał Kurtykę na pięcioletnią kadencję 9 grudnia. Senat zaakceptował ten wybór 22 grudnia. 45-letni Kurtyka, szef krakowskiego oddziału IPN, zastąpi dotychczasowego prezesa Leona Kieresa, którego kadencja formalnie wygasła 30 czerwca."
train,"2006-08-22: Start rakiety Zenit z koreańskim satelitą łącznościowym

O godz. 3:27 czasu uniwersalnego, rakieta Zenit 3SL pomyślnie wyniosła na orbitę południowokoreańskiego satelitę łącznościowego Koreasat 5, przeznaczonego zarówno do użytku wojskowego, jak i komercyjnego. To pierwszy tego typu satelita koreański.

22. start Zenita 3SL, firmy Sea Launch (kooperacja amerykańskiego Boeinga, norweskiego Kvaerner ASA, rosyjskiego RSC-Energia, i ukraińskiego SDO Yuzhnoye/PO Yuzhmash), odbył się zwyczajowo z platformy startowej Odyssey - dawnej norweskiej platformy wiertniczej położonej blisko równika, na 154° długości zachodniej.

Koreasat 5 dotrze wkrótce o własnych siłach na docelową orbitę geostacjonarną - będzie zawieszony na 113. stopniu długości geograficznej wschodniej, czyli nad wyspą Borneo. Czas pracy satelity przewidziano na 15 lat.

Ładunek użyteczny statku stanowi 36 transponderów, podzielonych pomiędzy dwóch użytkowników satelity: koreańskiej Agencji Rozwoju Obronności i KT Corporation - przodującego operatora telekomunikacyjnego w rejonie Azji i Pacyfiku.

Wraz z nowym satelitą, armia Południowej Korei uzyskuje dedykowany system łączności mogący przekazywać bezpiecznym łączami wszystkie krytyczne dla wojska informacje. Koreasat 5 jest pierwszym satelitą koreańskim mającym w pierwszym rzędzie służyć do łączności wojskowej. ""Jestem bardzo zadowolony z tego perfekcyjnego startu"", powiedział Jong Soo Kim, szef Agencji Rozwoju Obronności. ""Rok 2006 zaznacza nowy rozdział w historii koreańskiej komunikacji wojskowej."" Koreasat 5 zawiera rozwiązania techniczne z najnowszych francuskich satelitów wojskowych programu ""Syracuse"". ""Koreasat będzie nieodłączną częścią przyszłościowych systemów pola walki w Korei"", mówił generał Chi Gue Rim z Połączonych Szefów Sztabów. ""Odegra ona ważną rolę w operacjach militarnych w rejonie Azji i Pacyfiku.""

KT Corp. będzie odpowiedzialna za 24 przekaźniki (pasmo Ku), które będą służyć klientom położonym od Chin wschodnich, aż po Filipiny. Połowa z nich będzie przekazywała szerokopasmowe połączenia multimedialne i telewizję cyfrową. Pozostała część będzie z czasem zastępowała działanie satelity Koreasat 2, mającego już ponad 10 lat. ""Gdy rozpoczynaliśmy ten program, operatorzy satelitów koreańskich mówili mi, że będzie trudno współpracować ze stroną rządową. Jednak KT i Agencja Rozwoju Obronności z powodzeniem współpracowały w wielu sprawach"", zaznaczył Gwang Ju Seo, wiceprezes zarządzający firmy KT Corp. 

Statek jest czwartym w serii Koreasat, rozpoczętej w latach 90. poprzedniego wieku. Koreasat 1 został wyłączony w zeszłym roku. Dwa pozostałe nadal pracują normalnie. Mówi się, że opuszczono numer 4 w numeracji gdyż czwórka w wielu kulturach azjatyckich symbolizuje śmierć. Całą rodzinę satelitów Koreasat, Koreańczycy nazywają Mugunghwa, od nazwy narodowego kwiatu Korei - ""Hibiscus syriacus"", polskie Ketmia syryjska).

Sea Launch ma zaplanowane na ten rok jeszcze dwa starty."
train,"2009-12-13: Referendum w Pabianicach

W Pabianicach trwa samorządowe referendum. W głosowaniu mieszkańcy zadecydują o przyszłości prezydenta miasta Zbigniewa Dychto oraz rady miejskiej. Lokale wyborcze będą otwarte do godziny 20:00.

Ponad 58 tysięcy mieszkańców jest uprawnionych do podjęcia decyzji w tej sprawie. Według komunikatów łódzkiej delegatury Krajowego Biura Wyborczego, wszystkie lokale zostały otwarte zgodnie z planem i nie odnotowano żadnych zakłóceń czy naruszeń prawa wyborczego. Z wnioskiem o referendum wystąpiła grupa mieszkańców zrzeszona w Społecznym Komitecie Członków Pabianickiej Spółdzielni Mieszkaniowej. Zarzucają oni władzom lokalnym, iż w sposób nieuprawniony podniosły opłaty za ogrzewanie, wodę i odprowadzanie ścieków.

""Ponieważ prezydent nie chciał z nami rozmawiać, nie chciał skorygować tych podwyżek, w związku z tym zapowiedzieliśmy, że doprowadzimy do referendum i będziemy starali się go odwołać"" - mówi występujący w imieniu wnioskodawców, Ryszard Tkacz. Sam zainteresowany, prezydent Zbigniew Dychto od początku odmawiał komentarza na temat referendum.

Aby wyniki referendum w sprawie odwołania prezydenta były wiążące, głosy powinno oddać ponad 10,320 mieszkańców, czyli 3/5 z 17,2 tysięcy osób biorących udział w drugiej turze wyborów prezydenta w 2006 roku. W przypadku głosowania dotyczącego rady miejskiej do urn musi pójść ponad 13,4 tysięcy mieszkańców."
train,"2007-06-10: Wypadek awionetki z Gollobem i Holtą na pokładzie

10 czerwca w godzinach popołudniowych doszło do wypadku awionetki, która wyleciała prawdopodobnie z Bydgoszczy. Awaria nastąpiła podczas podchodzenia do lądowania w Tarnowie. Policja bada szczegóły zdarzenia.

Na pokładzie samolotu znajdowali się m.in. żużlowcy Tomasz Gollob i Rune Holta, ojciec Tomasza Golloba – Władysław Gollob oraz mechanik – Wojciech Malak.

„Życiu pasażerów awionetki nie zagraża niebezpieczeństwo, ale wskutek poniesionych obrażeń zostali oni przewiezieni do szpitala” – powiedział Andrzej Sus, rzecznik prasowy policji z Tarnowa.

„Ekipa leciała na mecz ligowy Unii Tarnów z ZKŻ Kronopol Zielona Góra. Z powodu wypadku mecz odwołano” – poinformował Paweł Racibor, szef biura prasowego Unii Tarnów."
train,"2007-08-27: Na listach wyborczych PiS znajdą się osoby związane z Radiem Maryja?

W przypadku nowych wyborów parlamentarnych na listach PiS znajdą się osoby związane z rozgłośnią radiową Radio Maryja - donosi ""Wprost"". Na listach PiS mają być najbliżsi współpracownicy ojca Tadeusza Rydzyka m.in. posłanka Anna Sobecka.

Obecnie należąca do Ruchu Ludowo-Narodowego posłanka Sobecka nie ukrywa, że ""bardzo wiele wskazuje na to, że będę startować jako kandydatka PiS"". Także z list PiS ma startować posłanka Gabriela Masłowska, która była dawniej spikerką w Radiu Maryja, poseł Bogusław Kowalski oraz jeden z najczęściej goszczonych posłów w Radiu Maryja - Antoni Macierewicz. Ten ostatni nie chce na razie komentować tych informacji.

""Wprost"" dowiedział się także, że PiS namawia na start byłego premiera Jana Olszewskiego. Potencjalnych kandydatów jest więcej. Pojawiają się również głosy, że Jarosław Kaczyński obiecał ojcu Rydzkowi dwa pierwsze miejsca na listach wyborczych dla ludzi związanych z Radiem Maryja.

Sekretarz generalny PiS Joachim Brudziński nie potwierdza informacji o zawartym porozumieniu. Daje do zrozumienia, że ewentualne starty posłanek Sobeckiej i Masłowskiej oraz posła Kowalskiego, to efekt porozumienia politycznego z Ruchem Ludowo-Narodowym, a nie z Radiem Maryja."
train,"2007-09-19: Kwaśniewski chce zamknąć „Trybunę” i „Przegląd”

Firma odpowiedzialna za kampanię LiD zaproponowała, by ""Trybunę"" i ""Przegląd"" zamknąć, a na ich bazie stworzyć nowy lewicowy tygodnik - napisano w ""Dzienniku"".

Zamknięcie gazety wydaje się jeszcze bardziej prawdopodobne właśnie teraz, kiedy z SLD odszedł Leszek Miller, szef rady programowej ""Trybuny"". Tym bardziej że były premier myśli też nad odejściem z rady. Zdaniem rozmówców gazety, dopóki Miller, który jest szefem rady programowej ""Trybuny"", był w SLD, gwarantował istnienie gazety.

""Trybuna"" od zawsze kojarzona z SLD, pełniła funkcję partyjnego biuletynu. W styczniu 2007 roku w tarapaty wpadła inna lewicowa gazeta, tygodnik ""Przegląd"" (Ministerstwo Kultury wymówiło mu umowę najmu lokalu), wówczas SLD pomógł redakcji pisma i przyjął ją pod dach siedziby partii przy ul. Rozbrat. Dziś ""Trybunie"" Sojusz pomagać nie zamierza.

„Mamy skromne możliwości” - mówi skarbnik SLD Edward Kuczera. Z nieoficjalnych informacji wynika jednak, że problem nie leży tylko w braku pieniędzy, ale też w braku dobrych chęci. Bo otoczenie Kwaśniewskiego wymyśliło sobie, że zmieni elektorat SLD z betonu na centrolewicowy. A betonowa ""Trybuna"" i Miller mogą w tym tylko przeszkadzać.

Potwierdza to Leszek Miller. „Zamknięcie ""Trybuny"" to koncepcja Aleksandra Kwaśniewskiego i Wojciecha Olejniczaka” - mówił ""Dziennikowi"" były premier. „Myślę, że po wyborach należy się spodziewać jakiejś inicjatywy wydawniczej, która będzie zbudowana na dwóch tytułach - ""Przeglądzie"" i ""Trybunie""”, dodaje.

""Szanuję dziennikarzy ""Trybuny"". Mają serce naprawdę po lewej stronie, szanuję ich za to, że byli zawsze z nami. Życzę ""Trybunie"" wszystkiego najlepszego"" - powiedział Wojciech Olejniczak.

Problem ""Trybuny"" jest na tyle palący dla Lewicy i Demokratów, że był nawet - jak twierdzą rozmówcy ""Dziennika"" - poruszany podczas sobotniego posiedzenia Rady Krajowej SLD. Firma, która prowadzi kampanię LiD, miała wtedy przekonywać, że dla lewicy byłoby najlepiej, gdyby ""Trybuna"" i ""Przegląd"" przestały się ukazywać. A w ich miejsce miałby powstać nowy, centrolewicowy tygodnik.

„Najbardziej zdenerwowany jest Marek Barański, redaktor naczelny ""Trybuny"". Powiedział, że może odejść ze stanowiska, żeby tylko nie zamykać gazety. Chce zachowania zespołu redakcji” - mówił jeden z posłów SLD. Inny z działaczy SLD, który czasem publikuje w ""Trybunie"", mówił z kolei, że w redakcji panuje ostatnio bardzo napięta atmosfera, a dziennikarze szukają sobie już nowych miejsc pracy.

Główny problem ""Trybuny"" to słaba sprzedaż (ok. 17 tys. egzemplarzy) oraz brak inwestora. """"Trybuna"" jest gazetą ubogą w sensie zawartości, szaty graficznej. I jak na taką zawartość dużo kosztuje. Rynek prasowy jest okrutny. I gazeta bez zaplecza finansowego nie ma szans. Jedyną szansą dla ""Trybuny"" byłby chyba cud” - powiedział „Dziennikowi” poseł SLD Michał Tober."
train,"2009-07-05: TdF 2009: Cancellara zwycięzcą czsówki ulicami Monako

W sobotę, 4 lipca, najlepsi kolarze z całego świata rozpoczęli rywalizację w 96. edycji Tour de France. Pierwszego dnia wyścigu zawodnicy sprawdzili swoje możliwości podczas indywidualnej jazdy na czas w Monako.

Fabian Cancellara z ekipy Team Saxo Bank został zwycięzcą etapu i pierwszym liderem klasyfikacji generalnej tegorocznego Touru. Drugie miejsce za Szwajcarem zajął Alberto Contador z Astany, a na trzecim miejscu uplasował się Brytyjczyk Bradley Wiggins z Garmin-Slipstream.

Zawodnicy pierwszego dnia mięli do przejechania 15.5 kilometrowy odcinek. Pierwsza połowa etapu wiodła pod górę. Na 7.5 kilometrze umiejscowiono premię górską 4 kategorii. Od tego momentu trasa wiodła już w dół, a ostatnie trzy kilometry były całkowicie proste. Na odcinku znalazły się dwa pomiary czasu (na 3. i 12 kilometrze). Zawodnicy stratowali z miejsca gdzie swoje zmagania rozpoczynają zwykle bolidy Formuły 1.

Z występu swojego zespołu może być zadowolony Johan Bruyneel, gdyż w pierwszej dziesiątce znalazło się aż czterech jego kolarzy. Jako pierwszy z Astany najlepszy czas uzyskał Lance Armstrong, wkrótce potem na pozycji lidera zmienił go, jego rodak Levi Leipheimer. Leipheimer przez długi czas utrzymywał się na czele tabeli wyników, na prowadzeniu zmienił go dopiero, jego kolega z dróżyny, Andreas Klöden. Niemiec stracił pierwsze miejsce wraz z pojawieniem się na mecie Bradley’a Wigginsa, który przerwał prymat Astany na prowadzeniu. Brytyjczyk niedługo jednak cieszył się pozycją lidera, gdyż wkrótce po nim na metę przyjechał Fabian Cancellara poprawiając jego wynik o 19 sekund. Kiedy Szwajcar był już na mecie na trasie znajdowali się jeszcze Alberto Contador, Cadel Evans i ubiegłoroczny zwycięzca Carlos Sastre.

Ze stratą 18 sekund do Cancellary etap zakończył Contador, co dało mu ostatecznie drugą pozycję. Evans uplasował się na 5. miejscu ze stratą 23 sekund do Cancellary, a Sastre zajął 21. pozycję, tracąc do zwycięzcy ponad minutę. Bracia Schleck zajęli odpowiednio 18. miejsce Andy i 67. Fränk. Natomiast Denis Mienszow z Rabobanku uplasował się na 53. pozycji.

Polak, Marcin Sapa, który reprezentuje barwy Lampre, zajął 164. pozycję."
train,"2010-03-13: Somalia: nowa seria walk w Mogadiszu

W stolicy Somalii - Mogadiszu, trwają ciężkie walki między ugrupowaniem Al-Shaabab, a wojskiem rządowym i siłami AMISOM.

Ciężkie starcia wybuchły popołudniu 10 marca w północnej części Mogadiszu. Rebelianci Al-Shaabab dokonali uprowadzenia dwóch pracowników firmy telekomunikacyjnej. Na mężczyznach dokonano dekapitacji. Zwłoki następnie wyrzucono na ulice Mogadiszu. W starciach tego dnia zginęło co najmniej 17 osób, a 65 odniosło rany. Wśród zabitych byli cywile - kobiety i dzieci. Rebelianci użyli w walce ognia moździerzowego.

Drugiego dnia walk zginęło 37 osób. Do walk przystąpiła Unia Afrykańska (AMISOM), która prowadziła ogień artyleryjski. Bitwa toczyła się w dzielnicach Karan, Yaqshid, Shibbis i Abdiasis, gdzie wymiana ognia trwała całą noc. Rebelianci odpalali także rakiety.

Do trzeciego dnia liczba zabitych wzrosła do 60. Główne walki miały miejsce w dystrykcie Bakara. Szebabowie podeszli rano 12 marca pod skrzyżowanie Aden Ade, a następnie ostrzelali pałac prezydencki.

Wczoraj Stany Zjednoczone, ogłosiły że nie ma jakichkolwiek planów ""amerykanizacji"" konfliktu, czyli ewentualnej ofensywy lądowej przeciwko rebeliantom, którzy mają powiązania z Al-Kaidą.

W 2009 walki o Mogadiszu toczyły się niemal cały rok. Po wypowiedzeniu wojny rządowi prezydenta Sharifa Ahmeda, co miało miejsce w lutym 2009, rebelianci przystąpili do ataków w Mogadiszu.

W maju 2009 rebelianci zainicjowali wielką ofensywę w centralnej Somalii. Walki równolegle toczyły się w stolicy. Rebelianci z ugrupowania Al-Shaabab (Szebabowie) oraz Hizbul Islam prowadzili bitwę z wojskami rządowymi oraz siłami międzynarodowymi AMISOM. Ciężkie walki trwały się do końca września. W październiku został zerwany sojusz między frakcjami rebeliantów, ponieważ doszło do nieporozumień co do kontrolowanych przez nich terenów. Walki w Mogadiszu pochłonęły życie ok. 100 rebeliantów i 100 żołnierzy rządowych oraz 29 żołnierzy AMISOM. Zginęło także prawie 1500 cywilów, a 223 tys. musiało uciekać z miasta.

Tak więc obecnie w wojnie domowej trwającej się już 19 lat, udział biorą trzy strony. Od stycznia walki toczą się południu kraju - między Hizbul Islam i Szebabami oraz w centralnej Somalii (głównie wokół Beledweyne między frakcjami rebelianckimi, a strukturami milicji Ahlu Sunna, lojalnymi prezydentowi Ahmedowi)."
train,"2006-09-01: Wrocław: Szansa na rozwiązanie konfliktu o objazd

W związku z remontem drogi numer 8 od soboty (1 września) obowiązuje zakaz wjazdu do Wrocławia samochodów ciężarowych powyżej 18 ton. Objazd wrocławskiej ósemki miał prowadzić przez małe podwrocławskie miejscowości, przeciwni temu pomysłowi od początku byli ich mieszkańcy, którzy zapowiadają protesty. Sprawą zajął się wojewoda dolnośląski Krzysztof Grzelczyk, który zaproponował zawieszenie objazdu na 2 tygodnie, jednak władze Wrocławia nie zgodziły się na zawieszenie zakazu.

Wojewoda Krzysztof Grzelczyk oraz wojewódzki komendant policji Andrzej Matejuk opracowali wspólnie nowy plan objazdu. Ciężarówki mają omijać Wrocław i przejeżdżać autostradą A4 do Opola a następnie kierować się w stronę Częstochowy i na trasę Katowicką.

Pomysł spodobał się drogowcom. Grzelczyk zapewnił, że kierowcy ""będą wnioskowali, żeby tak wytyczyć objazd. Zaproponowali też, żeby już za przejściem granicznym w Kudowie tablice informowały kierowców ciężkich aut, że droga we Wrocławiu jest zamknięta i można jechać przez Kłodzko na Nysę i Opole. Ich zdaniem za oznakowanie powinno zapłacić miasto"". Wiceprezydent Wrocławia Wojciech Adamski zapewniał, że """"miastu zależy na dobrych stosunkach z sąsiadami"""", więc są duże szanse, że takie oznakowanie powstanie."
train,"2009-04-22: Egzamin gimnazjalny 2009: test z wiedzy humanistycznej

Dziś uczniowie kończący gimnazjum napisali test sprawdzający ich wiedzę humanistyczną. Test nazywał się ""„Podróż niejedno ma imię”"".

W całej Polsce o godz. 9.00 gimnazjaliści przystąpili do pisania. Egzamin trwał 120 min.
Test zbudowany jest w wiedzy gimnazjalnej z j. polskiego, historii, WOS-u, sztuki, muzyki. Test sprawdza umiejętności czytania ze zrozumieniem, interpretacji obrazu i wiersza oraz formy pisemne. W dzisiejszym teście pojawiło się podanie i rozprawka.

Pierwszym tekstem był wywiad z Markiem Kamińskim o tytule przewodnim testu. Następnie uczniowie zmagali się z interpretacja obrazu Jana Vermeera ""Geograf"". Zaraz potem znalazły się kolejne pytania otwarte dt. wierszu Konstantego Ildefonsa Gałczyńskiego ""Prośba o wyspy szczęśliwe""

Po 20 pytaniach zamkniętych (z wyborem a, b, c, d), nastąpiły pytania otwarte do tekstu pochodzącego z Newsweeka, dt. spełnianiu marzeń. Ostatnie zadania - podanie dt. wystosowania prośby do dyrektora szkoły w imieniu samorządu szkolnego o przeprowadzenie zbiórki na rzecz Fundacji Dziecięcych Marzeń. Ostatnią najwyżej ocenianą pracą (15 pkt.) była rozprawka nt. ""wyprawa, wędrówka, tułaczka... podróż niejedno ma imie"". W tej pracy można było odnieść się do wydarzeń historycznych bądź literatury.

Jutro gimnazjalistów czeka egzamin matematyczno-przyrodniczy, a w piątek po raz pierwszy w historii gimnazjum za sprawą rozporządzenia Romana Giertycha odbędzie się test z języka obcego.

Przystąpienie do egzaminu jest warunkiem ukończenia szkoły. Pisanie go jeszcze raz w przypadku gdy uczeń napisał test słabo jest niemożliwe. W przypadku gdy uczeń z ważnych przyczyn nie może przystąpić do egzaminu w kwietnia będzie miał wyznaczony drugi termin w czerwcu. Osoby przyłapane na ściąganiu również będą pisały test jeszcze raz.

Między innymi wynik z testu będzie miał wpływ na przyjęcie ucznia do szkoły ponadgimnazjalnej. Innymi kryterium jest liczba punktów uzyskanych za oceny na świadectwie (z wybranych przedmiotów) i za inne osiągnięcia zamieszczone na świadectwie ukończenia gimnazjum. Można ubiegać się o przyjęcie do trzech szkół.

Testu nie piszą laureaci i finaliści olimpiad przedmiotowych (wojewódzkich lub ponadwojewódzkich) Wyniki będą znane w czerwcu."
train,"2005-07-26: Białoruś-Polska: Wojna dyplomatyczna

Trwa konflikt dyplomatyczny między Polską a Białorusią. W tej chwili wkroczył w fazę wydaleń pracowników amabasad. Dzisiaj białoruskie MSZ poinformowało o wydaleniu z terytorium tego kraju Andrzeja Olborskiego, który pełni funkcję charge d'affaires polskiej ambasady w Mińsku w zastępstwie Tadeusza Pawlaka. Olborski ma 10 dni na opuszczenie Białorusi. Białoruskie MSZ nie kryje, że jest to odpowiedź na wczorajsze wydalenie z terytorium Polski radcy ambasady Białorusi w Warszawie Mikoły Pietrowicza.

Jednak wojna dyplomatyczna między tymi krajami zaczęła się znacznie wcześniej. Cały czas trwa zamieszanie wokół Związku Polaków na Białorusi, w którego działalność, zdaniem poprzednich władz organizacji, ingeruje reżim Łukaszenki. Jednak białoruska telewizja i władze twierdzą, że to Polacy ingerują w działanie Związku i wewnętrzne sprawy kraju.

Kilka dni temu pierwszy kanał publicznej telewizji białoruskiej wyemitował reportaż, według którego polska ambasada jest w rzeczywistości polem działania szpiegów.

W wypowiedzi dla agencji prasowej ""Interfax"" prezydent Łukaszenko stwierdził, że białoruscy Polacy stali się mięsem armatnim dla Waszyngtonu i Warszawy.

Do tej pory z terytorium Białorusi usunięto trzech polskich dyplomatów, tylu samo Białorusinów zostało usuniętych przez polskie władze.

Zdaniem specjalistów wojna dyplomatyczna pomiędzy Polską i Białorusią może mieć konsekwencje dla obu stron, przede wszystkim w dziedzinie wymiany handlowej. Jednak politolodzy twierdzą, że działania Łukaszenki są jednocześnie oznaką słabnącej siły jego reżimu. Pikanterii stosunkom polsko-białoruskim dodaje m.in. idea stworzenia niezależnej od władz białoruskich rozgłośni radiowej na terenie Polski.

Kurier TVP3 podał dziś wieczorem, że białoruska milicja próbowała aresztować zakwestionowaną przez reżim Łukaszenki przewodniczącą Związku Polaków na Białorusi, Andżelikę Borys. Milicjanci zagrozili jej, że wywarzą drzwi do jej domu, jednak gdy Borys odpowiedziała, że skontaktuje się z polskimi mediami, pozostawili ją w spokoju."
train,"W Łodzi odbyły się uroczystości 71. rocznicy likwidacji Litzmannstadt Getto

28 sierpnia 2015 r. w Łodzi odbyły się uroczystości 71. rocznicy likwidacji Litzmannstadt Getto. Uroczystości miały dwie zasadnicze części – religijna na cmentarzu żydowskim i świecka na Stacji Radegast w południe, zaś po południu zebrani mogli wysłuchać koncertu „Shalom w Parku Ocalałych”.

W I części uroczystości o godz. 11:00 – o charakterze bardziej religijnym, na cmentarzu żydowskim, uczestniczyli ocaleli z zagłady Żydzi osadzeni w czasie II wojny światowej w Litzmannstadt Getto, ambasador Izraela oraz ambasadorowie Austrii, Czech, Niemiec i Luksemburga – czyli państw, z których Żydzi byli przywożeni do Litzmannstadt Getto.
Uczestniczyli posłowie i senatorowie Łodzi i regionu. Byli także prezydenci Sieradza i Zduńskiej Woli - jako przedstawiciele miast, w których Niemcy stworzyli getta dla Żydów, a po likwidacji ich więźniowie zostali przywiezieni do Litzmannstadt Getto. Uczestniczyli liczni przedstawiciele władz państwowych, samorządowych, organizacji i stowarzyszeń.

Uczestniczyli licznie łodzianie pamiętający o dawnych mieszkańcach Łodzi – przed II wojną światową mieszkało w Łodzi ponad 230 000 Żydów, którzy przez ponad 100 lat tworzyli Łódź przemysłową, budowali fabryki i pałace, szpitale czy ochronki dla dzieci, ale także świątynie. Ci, którzy nie uciekli z Łodzi, zostali wszyscy zamknięci w getcie utworzonym przez hitlerowców na Bałutach – najbiedniejszej dzielnicy Łodzi zamieszkałej głównie przez ludność żydowską – zamkniętym, ściśle odizolowanym od miasta 30 kwietnia 1940 r. Przez getto przeszło ponad 200 000 więźniów, większość została zamordowana w obozach zagłady najpierw w Kulmhoff - Chełmnie nad Nerem, potem w Auschwitz-Birkenau. Ponad 40 000 z nich zginęło w getcie z głodu, wyczerpania, chorób – pochowani są na tzw. polu gettowym na cmentarzu żydowskim.

Ostatni transport do Auschwitz-Birkenau odjechał ze Stacji Radegast 29 sierpnia 1944 r., dlatego coroczne uroczystości odbywały się 29 sierpnia, ale w tym roku przeniesiono je na dzień wcześniejszy z uwagi na kolizję ze świętem szabatu.

Uczestniczyli, czytając psalmy, przedstawiciele kościoła ewangelickiego – Jan Cieślar, biskup Diecezji Warszawskiej Kościoła Ewangelicko-Augsburskiego i katolickiego – Marek Marczak, biskup pomocniczy archidiecezji łódzkiej. Modlitwy odśpiewali rabin Dawid Szychowski i kantor Symcha Keller, a ocalały z Litzmannstadt Getto Yehuda (Jan) Widawski odmówił Kadisz.

Przewodniczący Gminy Żydowskiej Symcha Keller podzielił się z zebranymi refleksją, że w Łodzi w minionym dwudziestoleciu zmieniła się na lepsze pamięć o getcie i żydowskich mieszkańcach Łodzi, że nastąpił czas normalności i że pamięć o łódzkich Żydach już nie zaginie.

Uczestnicy spotkania, przede wszystkim liczne osoby oficjalne i przedstawiciele instytucji i stowarzyszeń umieszczali pod pomnikiem ofiar getta zapalone znicze.

Następnie uczestnicy uroczystości przeszli w marszu pamięci na Stację Radegast, gdzie od godz. 12:00 odbyła się część II uroczystości – świecka. Przemawiali przedstawiciele władz, zaproszeni goście i ocaleni (wśród których byli Jehuda Widawski z Izraela, Leon Weintraub ze Szwecji, Josef Buchmann z Niemiec, Roman Kent z USA).

Ocalały Josef Buchmann został uhonorowany Odznaką Za Zasługi dla Miasta Łodzi, którą wręczył Przewodniczący Rady Miejskiej Tomasz Kacprzak. Doceniono wielki wkład, także finansowy, Josefa Buchmanna, przedsiębiorcy budowlanego z Frankfurtu nad Menem w porządkowanie cmentarza żydowskiego (szczególnie Pola Getowego), w budowę Pomnika na Stacji Radegast i wzniesionego w Parku Ocalałych Pomnika Polaków Ratujących Żydów w latach 1939-1945.

Ambasador Izraela Anna Azari i ocaleni z uznaniem wyrażali się o wysiłkach władz Łodzi dla upamiętnienia żydowskiej historii miasta i tragicznego losu jego żydowskich mieszkańców. Doceniono wysiłki powstałego przed kilkoma laty Centrum Dialogu im. Marka Edelmana i jego dyrektor Joanny Podolskiej dla upamiętnienia tragicznego losu getta i jego mieszkańców oraz edukowania łodzian o przeszłości Łodzi, przeszłości Bałut, budzenia i utrwalania postaw tolerancji.

O problemach wybaczenia i pamiętania oraz tolerancji mówił też Roman Kent, przewodniczący Międzynarodowego Komitetu Oświęcimskiego. Mówił, że nie możemy wybaczyć tych zbrodni holocaustu, bo wybaczyć może tylko 6 milionów zamordowanych, ale oni nie żyją, więc pozostaje nam tylko pamiętać. Mówił, że nie możemy zapomnieć o owej tragicznej przeszłości, ale jednocześnie nie możemy ustawać w nauczaniu tolerancji. Musimy uczyć, że nienawiść jest zawsze zła, a miłość i tolerancja nigdy nie są złe. Musimy pamiętać, że jesteśmy jednym wielkim ludzkim plemieniem żyjącym na tej planecie.

Wszystkie wystąpienia zarówno na cmentarzu jak i Stacji Radegast były tłumaczone na język angielski (bądź polski gdy były wygłaszane po angielsku czy niemiecku).

Podziękowano licznie uczestniczącym (mimo wakacji) delegacjom szkół z pocztami sztandarowymi, harcerzom i wolontariuszom.

Uczestnicy uroczystości składali wieńce pod pamiątkową ścianą z nazwami obozów śmierci na ziemiach polskich. Panował nastrój powagi i skupienia.

Hymn państwowy oraz pieśni w języku polskim, hebrajskim i niemieckim usłyszeliśmy w wykonaniu Chóru Dziecięcego przy Teatrze Wielkim w Łodzi.

O godz. 17:00 w Parku Ocalałych w wykonaniu tego samego chóru usłyszeliśmy koncert „Shalom w Parku Ocalałych”. Zobaczyliśmy też film Z głębokości wołam Wojciecha Gierłowskiego.

Rano przed uroczystościami i wieczorem po uroczystościach odbyły się modły w synagodze.

Fotorelacja."
train,"2008-11-28: Śrem: sztuczne lodowisko od 5 grudnia

Na terenie przy basenie przy ul. Staszica w Śremie trwają ostatnie przygotowania do uruchomienia sztucznego lodowiska. Do tego celu przebudowywana jest część kompleksu sportowego, powstaje również wypożyczalnia sprzętu. Lodowisko znajduje się obecnie pod halą namiotową, docelowo ma powstać stała hala. Korzystaniu z obiektu będzie towarzyszyć muzyka oraz kolorowe światła. Wymiary lodowiska to: długość: 36 m, szerokość: 18 m.

Otwarcie obiektu nastąpi 5 grudnia o godzinie 12:00, w tym dniu w godzinach od 16:00 do 21:00 wstęp na lodowisko będzie bezpłatny. Lodowisko będzie czynne w godzinach otwarcia obiektu. Bilety (za 45 min.) kosztować będą 5 zł (dzieci) i 7 zł (dorośli), wypożyczenie łyżew 5 zł, wejście na obiekt odbywać się będzie o pełnych godzinach."
train,"2008-06-01: Hunter Fest 2008 Szczytno 28 - 29 czerwca

Piąta edycja festiwalu rockowo-metalowego
Hunter Fest
odbędzie się 28 – 29 czerwca 2008 w Szczytnie, na plaży nad jeziorem przy ruinach średniowiecznego zamku.
Gospodarzem festiwalu jest Hunter.

Podczas tegorocznej edycji zagrają:

KATATONIA.

""KATATONIA"" to szwedzki zespół, jeden z pionierów doom metalu, razem z Thergothon, Winter, Anathemą czy Paradise Lost.
Powstał w 1987.
Obecny skład zespołu:

TESTAMENT.

""TESTAMENT"" to amerykańska grupa muzyczna wykonująca thrash metal. Powstała w 1983 roku w San Francisco początkowo pod nazwą Legacy. Testament jest jednym z najbardziej znanych zespołów z Bay Area – San Francisco – centrum thrash metalu. Grupa szybko stworzyła własny, charakterystyczny styl opierający się na połączeniu szybkiego tempa, ciężkiego brzmienia z wirtuozerią i inteligentnymi tekstami. Mimo, że zespół nigdy nie osiągnął statusu równego grupom Slayer, Metallica, Megadeth, czy Anthrax zjednał sobie rzesze fanów, wiernych grupie od wielu lat.
Obecny skład zespołu

DEATH ANGEL.

""DEATH ANGEL"" powstał w 1982 roku jako zespół thrash metalowy, pochodzący z Filipin i USA. Grupa ma za sobą długą przerwę w działalności, mianowicie od roku 1991 do 2000. W 2001 wznowili działalność na koncercie dla Chucka Bill'iego, Trash of the Titans. Założycielem zespołu jest Rob Cavestany.
Obecny skład zespołu:

MOONSPELL.

""MOONSPELL"" to portugalska grupa. Ich muzykę można określić jako połączenie black i gothic metalu. Powstała w roku 1989 pod nazwą Morbid God, a w roku 1992 muzycy przyjęli obecną nazwę.
Obecny skład zespołu:

COMA.

""COMA"" to polski zespół rockowy założony w 1998r.
Pod koniec 2003 roku udało się grupie podpisać kontrakt z BMG Poland, co umożliwiło rozpoczęcie nagrań do debiutanckiej płyty - Pierwsze Wyjście z Mroku. Przed wydaniem pierwszego studyjnego albumu zespół zyskał popularność koncertując u boku Kazik, Sweet Noise, Acid Drinkers i T.Love.
Obecny skład zespołu:

AKURAT.

""AKURAT"" to polski zespół założony w 1994 r. Muzyka którą gra Akurat to połączenie elementów rocka, ska, reggae, punk rocka, popu. Zespół określił swoją muzykę jako poezja ska-kana. Cechą charakterystyczną ich tekstów jest zabawa słowami.
Obecny skład zespołu:

CETI.

""CETI"" to polski zespół heavymetalowy, założony w 1989 roku przez Grzegorza Kupczyka, wokalistę zespołu Turbo oraz Marię Wietrzykowską. Płyta ""Shadow Of The Angel"" okazała się być najbardziej lubianą i najbardziej cenioną płyta w historii polskiego Hard & Heavy, ugruntowała pozycję zespołu na wiele lat pozwalając także na wiele eksperymentów zarówno wydawniczych jak i twórczych.
Obecny skład zespołu:

HUNTER.

""HUNTER"" to polski zespół heavymetalowy. Muzycy Huntera określają swój styl jako soul metal. Zespół został założony w Szczytnie przez Pawła Grzegorczyka i Grzegorza Sławińskiego w 1985 roku. 
Na początku swojej kariery zespół wraz z Robertem Ropiakiem nagrał dwa dema. 
Od 2004 zespół organizuje w rodzinnym Szczytnie festiwal Hunter Fest. 

Obecny skład zespołu
Na festiwalu zagrają również:"
train,"2005-10-09: Pierwsze sondaże wyborów prezydenckich w Polsce: Tusk wygrał pierwszą turę

Według pierwszych sondaży opublikowanych przez TNS OBOP i PBS dla Telewizji Polskiej, zwycięstwo w dzisiejszych wyborach odniósł Donald Tusk osiągając 38,4% głosów. Drugie miejsce zajął Lech Kaczyński z liczbą 32,1% głosów, a trzecie Andrzej Lepper - z 13,2-procentowym poparciem. Według tego sondażu frekwencja wyniosła 50,5%. Kolejne miejsca osiągnęli odpowiednio Marek Borowski (10,8%), Jarosław Kalinowski (1,8%), Janusz Korwin-Mikke (1,7%) oraz Henryka Bochniarz (1,5%). Pozostali kandydaci nie uzyskali więcej niż 1% poparcia.

Sondaż GfK Polonia dla TVN, TVN24 i Rzeczpospolitej wykazał podobną kolejność na liście, jednak według niego, na kandydatów oddano odpowiednio 38,71% (Tusk), 33,17% (Kaczyński) i 13,37% (Lepper) poparcia. Borowski zdobył 9,36% poparcia, a Kalinowski - 1,92%. Janusz Korwin-Mikke uzyskał 1,46% głosów, a Henryka Bochniarz - 1,31%. Frekwencja na godzinę 19:30 wyniosła 49,82%.

Po ogłoszeniu wyników Tusk podziękował tym, którzy poszli na wybory i na niego głosowali, wolontariuszom pomagającym w wyborach oraz swojej rodzinie, w swoim komitecie wyborczym. """"Jestem bardzo wzruszony, wiem że jeszcze w tej chwili trwa ogłaszanie komunikatów, ale chciałbym powiedzieć, że jest to najważniejszy dzień w moim życiu - jest to zwycięstwo. To jest zwycięstwo, które dało milionom Polaków tak potrzebną nadzieję przed drugą turą,"""" - powiedział zwycięzca sondaży. """"Można naprawdę z wiarą w Polskę, z wiarą w nas wszystkich, budować lepszą przyszłość. I ta wiara pozwala mnie i wam sądzić, że te dwa tygodnie do ostatecznego rozstrzygnięcia to będą dwa tygodnie wielkiej, pozytywnej energii milionów ludzi, milionów Polaków.""""

Lech Kaczyński, pomimo przegranej, wierzy w zwycięstwo w drugiej turze. """"Dzisiaj chciałbym podziękować milionom Polaków, którzy opowiedzieli się za trzecią Rzeczpospolistą - za czwartą Rzeczpospolitą! Dziś chciałbym wyrazić nadzieję - ba, pewność - że w drugiej turze wyborów, czwarta Rzeczpospolita zwycięży!"""" - powiedział Kaczyński w swoim sztabie wyborczym. Kazimierz Marcinkiewicz, kandydat PiSu na premiera zapewniał, że Kaczyński wygra za dwa tygodnie: """"Proszę zwrócić uwagę, że nasz wynik, wynik Lecha Kaczyńskiego, jest wynikiem wyższym, niż wyniki większości sondaży. Proszę zwrócić uwagę, że wynik Donalda Tuska jest słabszy niż wyniki sondaży, które mieliśmy przez ostatnie dwa tygodnie.""""

Pięć lat temu, w wyborach prezydenckich 2000 zwycięstwo w pierwszej turze odniósł Aleksander Kwaśniewski z 53,90% poparciem. Frekwencja wyniosła 61,12%.

Druga tura wyborów odbędzie się za dwa tygodnie, 23 października. Będą w niej uczestniczyć Donald Tusk i Lech Kaczyński."
train,"2010-01-30: Gdańsk: wystawa ""Elvi - w hołdzie abstrakcji""

1 marca 2010 w Galerii ZPAP w Gdańsku o godz. 18.00 otwarta zostanie wystawa malarstwa Stanisława Olesiejuka pt. ""Elvi - w hołdzie abstrakcji"".

Wystawę można będzie zwiedzać do 31 marca przyszłego roku. 

Adres placówki: ul. Mariacka 46/47, 80-830 Gdańsk."
train,"2007-11-24: Rosja: kampania przed wyborami do Dumy Państwowej

W Rosji trwa kampania wyborcza przed wyborami parlamentarnymi, która poprzedzi wybory prezydenckie w marcu przyszłego roku.

Ponieważ kończy się druga kadencja urzędowania obecnego prezydenta Władimira Putina zdecydował się on startować w grudniowych wyborach parlamentarnych. 21 listopada przemawiał on podczas wiecu na arenie sportowej Łużniki, rozpoczynając kampanię wyborczą. na wiec przyszło ok. 5 tys osób, na tle przemawiającego obecnego prezydenta znajdował się m.in. baner ""Zwycięstwo Putina- zwycięstwem Rosji.""

Opozycyjna partia Sojusz Sił Prawicowych zarzuca Putinowi wykorzystywanie urzędu prezydenckiego do agitacji na partię Jedna Rosja, z list której startuje on w wyborach do Dumy Państwowej. Przedstawiciele partii złożyli nawet z tego powodu pozew do Sądu Najwyższego o skreślenie nazwiska obecnego prezydenta z list wyborczych. Pozew został oddalony.

Najważniejsza postacią opozycyjnego SPS jest Borys Niemcow, który także zamierza ubiegać się o urząd prezydenta w marcu 2008. Wczoraj zadeklarował on, że jest gotów do rozmów z wszystkimi siłami demokratycznej opozycji. Michaił Kasjanow, który do tej pory był jednym z ważniejszych kandydatów opozycji jest gotów do rezygnacji z ubiegania się o fotel prezydencki na rzecz Niemcowa.

W trakcie kampanii wyborczej prokuratura już zauważyła przypadki łamania prawa wyborczego poprzez rozdawanie ulotek wraz z produktami spożywczymi czy kupowanie głosów dzięki wręczaniu gotówki."
train,"2005-09-14: Komentarze po rezygnacji Włodzimierza Cimoszewicza ze startu w wyborach prezydenckich

Po ogłoszeniu przez Włodzimierza Cimoszewicza rezygnacji ze startu o fotel prezydencki pojawiło się wiele komentarzy dotyczących tej decyzji.

Jak powiedział sam zainteresowany, wycofał się z wyborów """"W proteście przeciw deprawowaniu obyczaju politycznego w Polsce przez część polityków i część dziennikarzy."""" Miał on na myśli ostatnie zarzuty dotyczące jego zeznań majątkowych oraz ataków na jego rodzinę, które przekładały się na, jak sam określił, """"negatywną kampanię"""".

Katarzyna Piekarska w oświadczeniu opublikowanym na stronie internetowej sztabu Cimoszewicza pisze: """"Przyszło nam pracować w bardzo trudnych warunkach. Przebrnęliśmy razem przez najcięższą fazę kampanii. Musieliśmy odpierać bezpodstawne, brudne ataki. Zamiast rzetelnych relacji, musieliśmy wysłuchiwać rzekomo sensacyjnych, nigdy nie sprawdzanych informacji, podważających podstawową zaletę naszego kandydata – jego uczciwość."""" Przy tej okazji, sztab zamierza powołać stowarzyszenie na rzecz fair play w polityce. Nie wiadomo jednak, na jakiej zasadzie ma ono działać.

Wojciech Olejniczak, który był obecny na konferencji prasowej oświadczył, iż """"Cimoszewicz padł ofiarą fałszywych oskarżeń i pomówień"""". Po jego odejściu lider SLD nie ma swojego, zdecydowanego kandydata na urząd głowy państwa.

Obecnego prezydent, Aleksander Kwaśniewski, przyjął wiadomość od rezygnacji z żalem ale i ze zrozumieniem. Uważa on, że Cimoszewicz """"podjął bardzo trudną i dramatyczną decyzję"""". Dodaje, że """"Cimoszewicz jest politykiem najlepiej przygotowanym do wypełnienia w przyszłości tego urzędu"""".

Lech Wałęsa stwierdził natomiast, że ta decyzja była dobrym wyborem. Uważa, że """"z taką psychiką nie można być prezydentem"""". Jak uważa były prezydent, jest on dość dzielny, gdyż tyle lat spędził w polityce. Twierdzi, że rezygnacji został zmuszony i psychicznie nie wytrzymał naporu ze strony innych polityków oraz dziennikarzy.

Przewodniczący Samoobrony, Andrzej Lepper, wierzy, że część jego zwolenników zagłosuje teraz na niego. Podobnie myśli Jarosław Kalinowski z PSL-u, który namawia do oddania na niego głosów. Ponadto Lepper jest zdania, iż Cimoszewicz powinien zrezygnować także z urzędu marszałka sejmu.

Lider LPR, Roman Giertych mówi - """"Wiadomo było, że w dniu wyborów parlamentarnych 25 września postkomunizm się skończy. Decyzja Cimoszewicza sprawiła, że ten koniec nadszedł dziś"""". Twierdzi również, że rezygnacja ze startu zapowiada przejście z III Rzeczypospolitej w IV. Giertych nie chce spekulować na temat tego, kto z kandydatów zyska na wycofaniu się Cimoszewicza. Jak wiemy, z ramienia LPR na prezydenta startuje Maciej Giertych.

Jako zły pomysł start określił kandydat SdPL Marek Borowski, natomiast publicystka ""Polityki"", Janina Paradowska uznała za zły pomysł samo wycofanie się z wyborów. Mieczysław Rakowski, premier Polski w latach 1988 - 1989 oraz były redaktor naczelny ""Polityki"" jako powód rezygnacji uznał """"zdziczenie obyczajów w polityce"""", którego kandydat jego zdaniem nie wytrzymał."
train,"2008-07-14: Tymoszenko w Polsce ws. Euro 2012

Z jednodniową wizytą dziś do Warszawy przyleciała premier Ukrainy Julia Tymoszenko. Spotkała się już z premierem Donaldem Tuskiem, a po południu ma odbyć rozmowę z prezydentem Lechem Kaczyńskim. Jej wizyta dotyczy przede wszystkim organizacji Mistrzostw Europy w Piłce Nożnej 2012.

Od polskich wyborów parlamentarnych w październiku 2007 r. jest to pierwsza wizyta Julii Tymoszenko w Polsce.

Premier Ukrainy weźmie udział między innymi w posiedzeniu komitetu międzyrządowego w sprawie Euro 2012. Oprócz tego tematu rozmawiać będzie m.in. o euroatlantyckich aspiracjach Ukrainy, współpracy gospodarczej i energetycznej."
train,"2008-01-06: Krzyż Oficerski Orderu Odrodzenia Polski dla Edwarda Kłosińskiego

Lech Kaczyński nadał Edwardowi Kłosińskiemu w 65. rocznicę jego urodzin, w uznaniu wybitnych zasług w pracy twórczej oraz za osiągnięcia w sztuce operatorskiej, Krzyż Oficerski Orderu Odrodzenia Polski. 

Edward Kłosiński – operator filmowy, absolwent wydziału operatorskiego Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi (1967 r.). W latach 1989-91 był członkiem Komitetu Kinematografii. Jest autorem zdjęć do wielu filmów fabularnych, m.in. filmów Krzysztofa Kieślowskiego („Dekalog”), Andrzeja Wajdy („Człowiek z marmuru”, „Panny z Wilka”, „Człowiek z żelaza”), Krzysztofa Zanussiego („Iluminacja”, „Barwy ochronne”) czy Feliksa Falka („Wodzirej”), jak również zdjęć do seriali telewizyjnych (m.in. „Ziemia obiecana”, „Polskie drogi”, „Z biegiem lat, z biegiem dni”, „Modrzejewska”). Jeden ze współtwórców nurtu kina moralnego niepokoju, wysoko ceniony także w Niemczech, gdzie realizuje filmy od 1980 r. Laureat m.in. Bawarskiej Nagrody Filmowej za rok 1999 r. (za film „Gloomy Sunday”) i szeregu nagród festiwalowych. Zmarł 5 stycznia 2008 r. w Milanówku."
train,"2009-09-15: Orange Warsaw Festival 2009: Fotoreportaż

Jedną z imprez kończących sezon letnich eventów na powietrzu była druga edycja Orange Warsaw Festival, która odbyła się na Placu Defilad w dniach 4-5 września. Na koncertach takich artystów i grup jak Groove Armada, MGMT, Razorlight i N.E.R.D brało udział ponad 50 tys. osób.

» Przeczytaj relację"
train,"Sąd oddalił pozew posłów Ruchu Palikota domagającego się usunięcia krzyża z Sejmu

Sąd w Warszawie oddalił pozew siedmiu posłów Ruchu Palikota, którzy domagali się usunięcia krzyża z sali posiedzeń Sejmu.

Według autorów pozwu (m.in. przewodniczącego RP Janusza Palikota i Romana Kotlińskiego), krzyż wiszący w sali obrad Sejmu narusza ich dobra osobiste jako posłów-ateistów. W związku z takim naruszeniem wolności sumienia i wyznania, żądali od Sejmu zaprzestania ich naruszania przez usunięcie krzyża. Uważają, że symbol ten wpływa na podejmowane w Sejmie decyzje.

Sąd oddalając powództwo stwierdził, że obecność krzyża w tym miejscu ma ""zakotwiczenie w zwyczaju"" i to było główne uzasadnienie orzeczenia.

O oddalenie powództwa w całości wnosiła m.in. Prokuratoria Generalna, która reprezentowała Sejm.

""Z Warszawy, dla Wikinews, Patryk Matyjaszczyk"""
train,"2007-10-01: Debata przedwyborcza pomiędzy Kaczyńskim a Kwaśniewskim

W dnu dzisiejszym odbyła się debata przedwyborcza pomiędzy Aleksandrem Kwaśniewskim a Jarosławem Kaczyńskim. Miała ona miejsce w siedzibie TVP przy ulicy Woronicza w Warszawie. Spotkanie trwało ponad godzinę.

Opinie przed spotkaniem Kaczyński-Kwaśniewski.

Przed rozpoczęciem spotkania specjaliści mieli różne opinie na temat tego zdarzenia. Prof. Kazimierz Kik z Akademii Świętokrzyskiej stwierdził, że: ""Kaczyński ma dostatecznie dużo argumentów, którymi zasypie Kwaśniewskiego. Wbrew pozorom Kwaśniewski stoi na gorszej pozycji w tej debacie. To Kaczyński jest w ataku, a Kwaśniewski mimo wszystko w obronie"".

""Aleksander Kwaśniewski chce w tej debacie pokazać, że alternatywnym wyborem jest LiD, bo dotychczas kampania układała się tak, że dwiema najważniejszymi partiami, które polaryzowały scenę polityczną i absorbowały uwagę widzów, a tym samym wyborców, były PO i PiS"" - powiedział Marek Migalski, politolog z Uniwersytetu Śląskiego.

""To będzie starcie IV RP z III RP"" - powiedział Jarosław Kaczyński.

""To będzie prawdziwy show"" - powiedział europoseł PiS Adam Bielan.

""Kwaśniewski pokona premiera z kretesem. Aleksander Kwaśniewski w spokoju przygotowuje się merytorycznie do debaty, czyta, spotyka się z ekspertami, obserwuje bieżące wydarzenia"" - stwierdził Andrzej Szejna, europoseł SLD (odpowiedzialny w LiD za przygotowanie debaty).

""To będzie spór, czy dalej budujemy IV RP, czy też Polacy chcą sobie zafundować powrót do III RP, gdzie dominuje prywata i korupcja"" - powiedział Tomasz Dudziński (PiS).

""Debata premiera Jarosława Kaczyńskiego z byłym prezydentem Aleksandrem Kwaśniewskim będzie przypominać rozgrywkę, w której naprzeciw siebie stają zawodnicy reprezentujący różne dyscypliny sportowe. Jeden zagra w hokeja, drugi w piłkę nożną. Zamiast wsłuchiwać się w debaty telewizyjne, to wszystko trzeba zmienić"" - powiedział Lech Wałęsa, były prezydent RP. ""Od dawna powtarzam, że z Jarosławem Kaczyńskim nie da się nic pozytywnego zrobić, a Kwaśniewski ma też swoje słabości. Podczas tej rozmowy każdy z uczestników będzie przekonywał już przekonanych swoich wyborców. To nie ma najmniejszego sensu"" - dodał Wałęsa.

""Gdyby był prawdziwym facetem, stanąłby naprzeciw gościa, który ma równy potencjał polityczny i kandyduje do Sejmu z tego samego okręgu. Kwaśniewski jest dla niego łatwiejszy, bo będzie mowa o tym, czy stał prosto w Kijowie, czy w Charkowie"" - powiedział Donald Tusk, lider PO.

""PiS i lewica razem próbują pomniejszyć szanse wyborcze Platformy, mówić wprost kradnąc minuty w telewizji publicznej i przyznając je naszym konkurentom"" - powiedział Bronisław Komorowski.

""Na naszych oczach zostanie po raz kolejny przypieczętowana zdrada Okrągłego Stołu. Z takim człowiekiem nie dyskutuje się, (...) ten człowiek powinien być zmarginalizowany. Tymczasem pijaczka, który kompromituje Polskę na zewnątrz zaprasza się do debaty publicznej po to, aby wzmocnić postkomunistów. To realizacja zdrady Okrągłego Stołu"" - powiedział Roman Giertych.

Przebieg spotkania.

Spotkanie rozpoczęło się o godzinie 20:00. W studiu polityków powitał Andrzej Urbański, który zainaugurował spotkanie. Losowanie zdecydowało, że jako pierwszy na pytania odpowiadał Aleksander Kwaśniewski.

Debata podzielona była na trzy bloki tematyczne. Uczestnicy odpowiadali na te same pytania, zadawali sobie także sami nawzajem pytania i ripostowali odpowiedzi przeciwników.

Debatę, można było oglądać w mediach i w internecie.

Poprowadzili ją:

Fragmenty debaty.

Pierwsze pytanie debaty dotyczyło m.in. przyspieszenia rejestracji firm - obecnie trwa to 3 tygodnie - oraz sporów gospodarczych.

""Te 2 lata to były najlepsze lata w dziejach polskiej gospodarki począwszy od 90 roku (...) mamy zdumiewającą propagandę klęski, która nie ma nic wspólnego z faktami"" - powiedział Jarosław Kaczyński.

""Mamy inną gospodarkę. Nie da się jej porównać do gospodarki państwowej, sterowanej. Widzimy kontynuację zmian, które się dokonały w ciągu 18 lat"" - powiedział Aleksander Kwaśniewski, dodając, że obecnie jest 2 mln. małych firm. Stwierdził on, że program wyborczy LiD zawiera m.in. rejestrację firm w 15 min. i lepiej funkcjonujące sądy gospodarcze.

Na temat podatków premier powiedział, że że podatek liniowy to ""zaklęcie"" a były prezydent stwierdził, że Polski nie stać na obniżenie podatków.

""Mówienie o obniżeniu podatków jest popularne, ale musi być związane z wykonywaniem funkcji państwa, takich jak: bezpieczeństwo, ochrona zdrowia, edukacja. Jestem za tym, aby można było zmniejszyć podatki, ale w sposób odpowiedzialny, rozwiązując problemy, które teraz są nierozwiązane "" - powiedział Kwaśniewski, dodając, że rząd SLD doprowadził do obniżenia CIT-u do 19% a powodzenie rządu Kaczyńskiego ""w głównej mierze wynikają z tamtej decyzji, bo wtedy zaczęła się koniunktura"".

Kaczyński przypomniał, że w tym roku zostały już ""obniżone podatki o 18 mld złotych, a w przyszłym roku będzie to 31 mld. To jest bardzo dużo, to są pieniądze do kieszeni podatników, a zwiększamy nakłady na służbę zdrowia o 50%. Kiedy będą dwie stawki, to 98,7% Polaków będzie płaciło podatek liniowy - 18%. Realnie niższy, bo są jeszcze odliczenia. 10 mln nie będzie płaciło podatku PIT dzięki odliczeniom rodzinnym"".

Podczas debaty Jarosław Kaczyński zapytał Kwaśniewskiego o posiedzenie Rady Gabinetowej (luty 2002 r.). Premier stwierdził, że wówczas ""umożliwiono Rosjanom przejęcie polskiego przemysłu petrochemicznego"".

""Jednym z tematów były inwestycje rosyjskie. Odbyła się dyskusja, która powinna się w takich gronach rządowych odbywać. Jej efektem było zastanowienie się i przyjrzenie, co jest w tych sprawach możliwe, jeśli chodzi o inwestycje rosyjskie i oczywiście stwierdzenie, że nie jesteśmy w żaden sposób zainteresowani takimi inwestycjami, które zagrożą bezpieczeństwu energetycznemu Polski"" - odpowiedział Kwaśniewski.

""Jest Pan inteligentny i ma pan program choć się z nim całkowicie nie zgadzam"" - odpowiedział Kwaśniewski na pytanie dotyczące tego za co ceni Kaczyńskiego. Premier zaś powiedział, że docenia to, co były prezydent zrobił na Ukrainie.

""Nie chcę usprawiedliwiać żadnej ze swoich gaf"" – powiedział Aleksander Kwaśniewski.

""Ten program zaczyna przypominać niepoważne, telewizyjne show"" - stwierdził były prezydent."
train,"Max Verstappen zwycięzcą Grand Prix Hiszpanii

Max Verstappen został sensacyjnym zwycięzcą wyścigu Formuły 1 o Grand Prix Hiszpanii. Kierowca Red Bull Racing zapisał się w kartach Formuły 1 jako pierwszy Holender, który wygrał wyścig, zostając także najmłodszym zwycięzcą wyścigu. Verstappen wyprzedził o 0,616 sek. Kimiego Räikkönena i o 5,581 sek. Sebastiana Vettela (obaj Ferrari).

Przed wyścigiem o Grand Prix Hiszpanii nastąpiły zmiany w składach zespołów – Daniił Kwiat i Max Verstappen zamienili się zespołami. Holender trafił do Red Bull Racing, a Rosjanin wrócił do Toro Rosso. W kwalifikacjach pole position wywalczył Lewis Hamilton przed Nico Rosbergiem (obaj Mercedes) i Danielem Ricciardo (Red Bull). Nie było przesunięć na starcie wyścigu.

Na pierwszym okrążeniu z wyścigiem pożegnali się kierowcy Mercedesa. Trzykrotny mistrz świata na trzecim zakręcie próbował wyprzedzić liderującego Niemca, jednak wjechał on w trawiaste pobocze i stracił panowanie nad samochodem, uderzając później w bolid Rosberga. Sędziowie nie ukarali ani Lewisa Hamiltona, ani Nico Rosberga - wypadek na pierwszym okrążeniu został przez nich uznany za incydent wyścigowy. Rozpatrywali także sprawę Carlosa Sainza i Kevina Magnussena - Sainz za przedwczesny wyjazd z alei serwisowej otrzymał reprymendę, natomiast w przypadku Duńczyka, za kolizję ze swoim kolegą zespołowym, Jolyonem Palmerem został ukarany doliczeniem 10 sekund do końcowego rezultatu i otrzymał on dwa punkty karne.

Poza podium dzisiejszych zmagań znalazł się Daniel Ricciardo a czołową piątkę zamknął Valtteri Bottas (Williams). Kolejne punktowane miejsca zajęli Carlos Sainz Jr (Toro Rosso), Sergio Pérez (Force India), Felipe Massa (Williams), Jenson Button (McLaren) i Daniił Kwiat (Toro Rosso). Najbliżej zdobycia swoich pierwszych punktów w sezonie był Esteban Gutiérrez (Haas), a ogółem wyścig ukończyło siedemnastu kierowców. Oprócz kierowców Mercedesa wyścig przedwcześnie zakończyli Romain Grosjean (Haas), Fernando Alonso (McLaren) i Nico Hülkenberg (Force India).

Liderem klasyfikacji generalnej w dalszym ciągu jest Nico Rosberg, natomiast na drugie miejsce awansował Kimi Räikkönen, który traci do niemieckiego kierowcy 39 punktów. Następny wyścig, Grand Prix Monako odbędzie się za dwa tygodnie, 29 maja."
train,"2008-11-28: Endeavour wraca na Ziemię

Agencja NASA poinformowała, że dziś w piątek 28 listopada 2008 prom kosmiczny Endeavour odłączył się już od Międzynarodowej Stacji Kosmicznej (ISS) i w niedzielę ma wrócić na Ziemię. Będzie lądował w ośrodku kosmicznym im. Kennedy'ego na Florydzie lub w bazie lotniczej Edwards w Kalifornii.

Prom kosmiczny Endeavour przebywał w kosmosie zacumowany do Międzynarodowej Stacji Kosmicznej (ISS), która jest aktualnie rozbudowywana. Podczas tej misji siedmioosobowa załoga zainstalowała urządzenie do odzyskiwania wody z moczu, dwie nowe sypialnie, drugą toaletę oraz pierwszą tam w ogóle lodówkę, przystosowując stację do przebywania na niej sześciu osób.

W czasie trwania misji STS-126 astronauci czterokrotnie wychodzili w otwartą przestrzeń kosmiczną (EVA). Wiadomo, że by dokończyć rozbudowę stacji, NASA powinna przeprowadzić jeszcze osiem wypraw promów kosmicznych, zanim w 2010 roku zostaną one ostatecznie wycofane z eksploatacji."
train,"2009-09-15: Pakistan: walki na dwóch frontach

W Pakistanie siły rządowe walczą z talibami na dwóch frontach. Starcia nadal trwają od kwietnia w Dolnie Swat oraz od początku września w Przełęczy Chajberskiej.

Po dosyć spokojnym okresie wakacyjnym w Dolinie Swat, znów wybuchają tam regularne starcia. Dotychczas armia pakistańska zabiła tam ponad 2000 bojowników, którzy zostali pokonani w głównych miastach Doliny. W dzisiejszych walkach siły bezpieczeństwa zabiły 3 rebeliantów.

1 września armia wznowiła operację przeciwko talibom w Przełęczy Chaberskiej. Operacja trwała tam już na przełomie grudnia i stycznia br. Armię pakistańską wspiera tam amerykańskie lotnictwo. Tylko w dzisiejszych walkach zabito tam 8 bojowników. Zginął też żołnierz pakistański.

Od czerwca trwała również zakrojona operacja w Waziristanie. Walki zakończyły się sukcesem armii pakistańskiej i ostatecznie śmiercią Baitullaha Mehsuda 5 sierpnia."
train,"Łódź: zakończył się projekt dla młodzieży ""Ogrodowa 39/43""

Podczas dorocznej, rekordowej, kwesty na Starym Cmentarzu w Łodzi, w zamian za datki łodzianie otrzymywali ulotki wykonane w ramach projektu „Ogrodowa 39/43”.

Projekt „Ogrodowa 39/43 – mój klucz do historii miasta” rozpoczął się w kwietniu 2011 roku od warsztatów z uczniami z łódzkich szkół, którzy po spotkaniu z przewodnikami rozpoczęli przygotowywanie swoich własnych tras zwiedzania po Starym Cmentarzu w Łodzi. Każda z wycieczek miała powstać wg klucza – motywu przewodniego, tak aby uczniowie zgromadzili jak najwięcej informacji nie tylko o pomniku, ale przede wszystkim o człowieku i jego znaczeniu dla Łodzi.
W czerwcu grupy uczniów prezentowały swoje motywy przewodnie, oprowadzając jurorów, konkurentów i znajomych po cmentarzu.

Trasy zwiedzania, zaproponowane przez uczniów zostały wydane w postaci broszur, dzięki którym osoby zwiedzające Stary Cmentarz, mają okazję spojrzeć na cmentarz z nowej perspektywy; zwiedzając Stary Cmentarz według jednego z kluczy zaproponowanych przez uczestników projekt: trasą artystów (m.in. Wacław Konopka, Leon Niemczyk), fabrykantów Ludwik Geyer, Karol Rajmund Eisert) oraz strażaków (m.in. Leopold Zoner.

W projekcie ""Ogrodowa 39/43"" wzięli udział uczniowie ze szkół: ZSP 19 im. Karola Wojtyły w Łodzi, Gimnazjum nr 5 w Łodzi, Gimnazjum Stowarzyszenia „Twoja Szkoła” im Marii Montessori w Łodzi, XX Liceum Ogólnokształcące Im. Juliusza Słowackiego.

Realizacja projektu była możliwa dzięki wsparciu Fundacji Banku Zachodniego WBK"
train,"2005-11-20: Belka: Przyjęcie Chin do OECD wymaga wielu lat i gruntownej reformy

Były premier Marek Belka, który jest kandydatem na szefa Organizacji Współpracy Gospodarczej i Rozwoju (OECD) powiedział, że organizacja ta będzie potrzebowała wielu lat i gruntownej reformy, zanim będzie mogła przyjąć w swoje szeregi Chiny.
Belka powiedział, że jeśli zostanie sekretarzem generalnym OECD, to zajmie się kwestią jej rozszerzenia - donosi agencja ""Reutera"". Obecnie OECD liczy 30 członków, w większości państw wysoko uprzemysłowionych.

""Nikt nie powie, że nie ma miejsca dla nowych gospodarczych potęg"" - powiedział Belka na spotkaniu z japońskimi politykami, podczas którego promował swoją kandydaturę. ""Byłbym jednak bardzo ostrożny, jeśli chodzi o zmienianie OECD w ekonomiczny szczyt świata"" - dodał.

OECD, podobnie jak inne organizacje w stylu Międzynarodowego Funduszu Walutowego, znajduje się pod presją, by w większym stopniu uwzględniać wzrost znaczenia gospodarczego krajów takich jak Chiny, Indie, Rosja i Brazylia.

Belka, którego głównym kontrkandydatem do stanowiska sekretarza generalnego jest Meksykanin Angel Gurria powiedział, że Chiny nie spełniają jeszcze kryteriów członkostwa, a poza tym nie wyraziły zainteresowania wejściem do OECD. Jego zdaniem bardziej prawdopodobnym kandydatem są Indie, które już są funkcjonującą demokracją."
train,"2005-11-20: PiS chce zmian w ustawodawstwie medialnym

Odchudzonej Krajowej Rady Radiofonii i Telewizji oraz istotnych zmian w mediach chce Prawo i Sprawiedliwość. Projekt ustawy jest już w Sejmie. KRRiT zamiast dziewięciu ma liczyć tylko trzech członków. Projektem tej zmiany zajmuje się były członek Rady, dziś wiceminister kultury, Jarosław Sellin. Opozycja obawia się, że PiS weźmie w Radzie wszystko. ""Projekt zmian trzech ustaw: o radiofonii i telewizji, prawie telekomunikacyjnym oraz prawie pocztowym jest wstępem do zmian w systemie mediów, jaki planuje rząd"" - mówi Sellin.

Polityk PiS twierdzi, że jego partia chce, by był tylko jeden regulator mediów (połączone Krajowa Rada Radiofonii i Telewizji oraz Urząd Regulacji Telekomunikacji i Poczty). Domaga się także zniesienia rad nadzorczych w elektronicznych mediach publicznych i wyłaniania ich szefów w konkursach.

Zarządy mediów publicznych powinny być tylko jednoosobowe i odpowiadać bezpośrednio przed trzyosobową KRRiT - uważa Sellin. Członków trzyosobowej Krajowej Rady wybieraliby, jak dotąd - Sejm, Senat i prezydent. Oznacza to tyle, że prawdopodobnie w każdym z tych przypadków zwyciężyłby kandydat Prawa i Sprawiedliwości (zarówno prezydent, jak i większość parlamentarna w obu izbach wywodzą się z tej partii).

Z planów PiS nie jest zadowolona Platforma Obywatelska, która przygotowuje już własny projekt. PO obawia się, że po raz kolejny niedoszły koalicjant weźmie wszystko. W projekcie Platformy KRRiT liczyłaby więcej członków.

""To wstęp do przejmowania przez braci Kaczyńskich kontroli nad mediami publicznymi"" - sądzą z kolei działacze Sojuszu Lewicy Demokratycznej. Jarosław Sellin zaprzecza, że PiS ma taki zamiar. Jednocześnie wierzy, że uda się usprawnić to, co do tej pory szwankowało. ""Będę za tym, by na czele mediów publicznych stanęli fachowcy, a nie politycy"" - zapewnia i przypomina, że w przypadku Krajowej Rady chodzi także o obietnicę oszczędności w administracji."
train,"2010-09-13: CarbonSat - projekt satelitarnych pomiarów gazów cieplarnianych

W ostatnią środę ogłoszono plany budowy chińsko-niemieckiej konstelacji satelitów do badania gazów szklarniowych. Chińczycy będą odpowiadali za projekt, a Niemcy za budowę statków.

15 sierpnia podpisano ramowe porozumienie o budowie konstelacji CarbonSat. Niemiecki producent satelitów OHB System AG (satelity SAR-Lupe, ABRIXAS, BremSat) podpisał je z Instytutem Zastosowań Teledetekcji Chińskiej Akademii Nauk. Inicjatywa czeka na kolejnych partnerów. Oczekiwany jest udział innych państw europejskich i Stanów Zjednoczonych.

CarboSat będzie miał za zadanie prowadzić pomiary ilości ditlenku węgla i metanu w atmosferze, i ich wkład we wzrost średniej temperatury atmosfery.
Rzecznik OHB, SteffenLeuthold, powiedział w wywiadzie dla Space Flight Now, że obecne i proponowane misje o podobnym celu nie dostarczą codziennych, globalnych informacji wysokiej rozdzielczości o tych gazach. Składająca się z przynajmniej 6 statków konstelacja będzie mogła podołać takiemu zadaniu. Rozdzielczość CarbonSat, ok. 2 km x 2 km (skanowany pas szerokości 500 km) ma pozwalać na pomiary gazów z dokładnością do pojedynczych miast, zakładów przemysłowych, wulkanów, rurociągów, itp.

Niemieckim partnerem OHB będzie na pewno Instytut Fizyki Środowiska Uniwersytetu Bremeńskiego, który dzięki grantowi niemieckiej agencji kosmicznej DLR, skonstruował nową metodę pomiarów gazów cieplarnianych.

Wobec postępujących zmian klimatu satelitarne pomiary gazów szklarniowych stają się co raz bardziej potrzebne. W 23 stycznia 2009 Japonia wystrzeliła w tym celu satelitę Greenhouse Gases Observing Satellite (również: Ibuki). NASA planuje w lutym 2013 roku wynieść satelitę Orbiting Carbon Observatory. Będzie to kopia satelity, który został stracony w 2009 roku podczas nieudanej próby startu."
train,"2007-07-09: Protest pielęgniarek jest legalny

Prezydent Warszawy, Hanna Gronkiewicz-Waltz powiedziała, że nie widzi przesłanek do przerwania protestu pielęgniarek. Argumentuje, że wiedzą o nim wojewoda mazowiecki – Jacek Sasin oraz premier. Jacek Sasin w swoim piątkowym piśmie, adresowanym do Hanny Gronkiewicz-Waltz wezwał do """"podjęcia działań w celu usunięcia działań niezgodnych z prawem"""", uznając za nielegalne funkcjonowanie ""białego miasteczka"" na trawniku przed siedzibą premiera. Zdaniem Hanny Gronkiewicz-Waltz, w przypadku protestu pielęgniarek nie ma zagrożenia zdrowia ani życia, dlatego nie widzi potrzeby delegalizacji ""białego miasteczka"". Dodatkowo uznała protest pielęgniarek za legalny."
train,"WTA Katowice 2015: czwarta Polka w turnieju głównym zawodów singlowych

Magda Linette jest czwartą zawodniczką z Polski pewną udziału w turnieju głównym zawodów singlowych turnieju tenisowego Katowice Open 2015. Awans zawodniczki stał się faktem po wycofaniu się z turnieju Océane Dodin, zawodniczki mającej występować z dziką kartą.

Linette rozegrała w niedzielę spotkanie drugiej rundy eliminacji. Pokonała w nim Ludmyłę Kiczenok po kreczu przy stanie 6:1, 4:0. Polka jest najwyżej rozstawioną zawodniczką, która awansowała do trzeciej, ostatniej rundy kwalifikacji, zatem w przypadku porażki w tej fazie do turnieju awansuje jako szczęśliwa przegrana.

W meczu trzeciej rundy eliminacji Magda Linette zmierzy się z Jelizawietą Kuliczkową. Spotkanie zostanie rozegrane w poniedziałek, 6 kwietnia."
train,"2009-09-26: Odkryto wodę na Księżycu

Na Księżycu odkryto cząsteczki wody. Trzy oddzielne misje twierdzą, że dzięki wiatrowi słonecznemu może się ona ciągle tworzyć - podaje TVN 24.

Na Księżycu odkryto niespodziewanie duże ilości wody. Zaskakujące dane pochodzą z trzech niezależnych sond kosmicznych. Dotychczas uważano, że powierzchnia Srebrnego Globu jest najprawdopodobniej zupełnie sucha, a woda znajdująca się na Księżycu jest zamknięta w postaci lodu w niektórych miejscach szczególnie w sąsiedztwie biegunów, gdzie istnienie wody było dopuszczane, ale nie było potwierdzone.

Wyniki pochodzą z kilku misji: Deep Impact, Cassini (ostatni przelot koło Ziemi i Księżyca - 18 sierpnia 1999 roku) oraz Chandrayaan-1.

W grudniu 1996 r. NASA poinformowała, że instrumenty sondy Clementine trafiły na ślady księżycowej wody, a w 1998 roku sonda Lunar Prospector wykryła obecność znacznej ilości wodoru przy biegunach.

Zaskakujące było miejsce, w którym odkryto wodę. Spodziewano się jej w głębokich kraterach czy na biegunach, tymczasem odnaleziono na nasłonecznionych powierzchniach. Woda występuje w wierzchnej warstwie księżycowego regolitu, do głębokości kilku milimetrów.

Zdaniem ekspertów, woda powstaje na Księżycu, gdy w jego powierzchnię uderzają cząstki wiatru słonecznego. Odkrycie obecności wody może mieć znaczenie dla dalszych badań Srebrnego Globu, zwłaszcza jeśli miałaby tam powstać baza dla stale zamieszkujących ją astronautów."
train,"2005-08-04: Mauretania: Wojskowi przejmują władzę pod nieobecność prezydenta

Wczoraj, 3 sierpnia 2005, pod nieobecność prezydenta Mauretanii Maaouya Ould Sid'Ahmed Taya, który udał się na pogrzeb niedawno zmarłego króla Arabii Saudyjskiej Fahda, władzę przejęli wojskowi i siły bezpieczeństwa kraju. Żołnierze przejęli kontrolę nad budynkami rządowymi w stolicy kraju Nawakszut. Zajęli również państwową telewizją i radio, które przerwały nadawanie programu.

Tego samego dnia wojskowi podali informację, że władzę sprawować będzie Wojskowa Rada Sprawiedliwości i Demokracji. W jej skład weszło 17 wojskowych na czele z pułkownikiem Ely Ould Mohamed Vall, który mianował się nowym prezydentem.

Rada wydała oświadczenie, w którym potępiła dotychczasowe ""totalitarne praktyki reżimu"", przez które cierpieli mieszkańcy kraju i które zagrażały jego przyszłości. Obiecała również stopniową demokratyzację kraju, tak by ""społeczeństwo obywatelskie i aktorzy polityczni mogli otwarcie wyrażać swoje opinie"". Jednocześnie wyznaczyła przejściowy okres dwóch lat, po którym przekaże władzę demokratycznie wybranym władzom. Rada zapewniła w tym samym oświadczeniu, że zamierza przestrzegać wszystkich porozumień międzynarodowych podpisanych przez Mauretanię.

Przedstawiciele społeczności międzynarodowej potępili zamach stanu. Waszyngton wyraził nadzieję co do powrotu ""pokojowego ładu pod przywództwem prezydenta Tayi"". Podobne głosy dochodziły ze strony Unii Afrykańskiej i Komisji Europejskiej.

Obalony prezydent Taya, który schronił się w sąsiednim Nigrze, nie wypowiedział się jeszcze publicznie.

W ciągu ostatnich lat w Mauretanii doszło do trzech nieudanych prób zamachu stanu: w czerwcu 2003, sierpniu i wrześniu 2004. Przypomnijmy, że według ocen niezależnej organizacji Freedom House Mauretania pod rządami obalonego prezydenta uznawana była za kraj ""bez wolności"", gdzie ograniczone są prawa polityczne i swobody obywatelskie."
train,"2007-07-08: SB zniszczyła dokumenty Piechoty

Jacek Piechota, poseł SLD i minister gospodarki w rządzie Marka Belki, według „Wprost” w maju 1984 roku został zarejestrowany jako kontakt operacyjny Robert. Pięć lat później (listopad 1989 rok) polecono zniszczyć dokumenty na jego temat, z powodu zajmowania wysokiej pozycji zawodowej i politycznej. Jego nazwisko miało się znaleźć na liście 500 byłych współpracowników SB, dziś ważnych osób w państwie.

Dowodzić tego ma zachowana adnotacja: „Proszę wyprowadzić z ewidencji operacyjnej Wydziału I Biura C z wycofaniem kart EO-4. Powyższe podyktowane jest pozycją zawodową i społeczną zajmowaną przez wymienionego. Teczki pracy i personalia zostały zniszczone we własnym zakresie. Proszę o wycofanie zapisów ewidencyjnych” – podaje „Wprost”."
train,"Fotoreportaż: otwarcie Działu Etnologii Muzeum Historii Katowic

Wczoraj w Nikiszowcu miało miejsce uroczyste otwarcie Działu Etnologii Muzeum Historii Katowic, którego siedzibą jest zrewitalizowany budynek dawnej pralni przy ul. Rymarskiej 4.

Na uroczyste otwarcie placówki przybyli m.in.: minister rozwoju regionalnego Elżbieta Bieńkowska, prezydent Katowic Piotr Uszok, przewodniczący Rady Miasta Katowice Arkadiusz Godlewski i wiceprezydent Katowic Krystyna Siejna.

W pomieszczeniach dawnej pralni na parterze budynku wystawiono prace malarzy z Grupy Janowskiej: Teofila Ociepki, Ewalda Gawlika, Pawła Wróbla i Erwina Sówki. W pokojach na piętrze przedstawiono zdjęcia nikiszowieckich mieszkań fotoreportera Arkadiusza Goli. Obok grafik w gablotach wystawiono też gromadzone od lat pamiątki i bibeloty pochodzące ze śląskich domostw: stare sprzęty, porcelana, naczynia, makatki, dewocjonalia, święte obrazy i zabawki.

W dużej sali, gdzie kiedyś znajdowała się suszarnia i magiel, można obejrzeć wystawę sztuki współczesnej preMedytacje - ""Pamięć"". Swoje prace m.in. rzeźby i instalacje, zaprezentowali profesorzy i asystenci Uniwersytetu Artystycznego w Poznaniu. Kuratorem tej wystawy jest urodzony w Szopienicach Sławomir Brzoska.

Dla gości ufundowano poczęstunek. Można było posmakować tradycyjnych śląskich przysmaków takich jak kopalnioki i oblaty a na gorąco podano tradycyjny ""Śląski Żur"" z grubo mielonej mąki żytniej tzw. szrotki.

Do końca wakacji wstęp na wystawy darmowy."
train,"2009-03-03: Kazimierz Hoffman nie żyje

W wieku 81 lat zmarł Kazimierz Hoffman, jeden ze współczesnych polskich poetów.

Hoffman napisał kilkanaście tomów poetyckich oraz zbiory esejów na temat malarstwa.

Poeta urodził się w Grudziądzu. Ukończył Uniwersytet im. Adama Mickiewicza w Poznaniu. W roku 1951 r. debiutował na łamach gazety ""Nowy Tor"". Od 1963 do 1981 r. był redaktorem w Oddziale Pomorskim Polskiej Agencji Prasowej.

– ""Zmarł Kazimierz Hoffman"" – Polskie Radio, 3 marca 2009"
train,"Czwarta edycja Dni Wolnego Oprogramowania w Bielsku-Białej

Otwarto zapisy na czwartą edycję konferencji Dni Wolnego Oprogramowania, która odbędzie się w Bielsku-Białej w dniach od 4 do 6 marca 2011 roku. W programie dominują wykłady dotyczące technologii mobilnych, multimediów oraz optymalizacji pracy serwerów. Konferencję organizuje V Liceum Ogólnokształcące w Bielsku-Białej, a wykłady odbędą się w auli Zespołu Szkół Samochodowych i Ogólnokształcących w Bielsku-Białej przy ul. Filarowej 52. Rejestracja nie jest obowiązkowa, ale wśród zapisanych uczestników zostaną rozlosowane upominki."
train,"2007-05-28: 5–7% z wynagrodzenia dla Związku Zawodowego Rolnictwa „Samoobrona”?

Ludzie, którzy dostali posady w administracji państwowej dzięki poparciu Samoobrony, muszą oddawać jej 5 - 7% pensji. Płacą nawet wiceministrowie - twierdzi ""Gazeta Wyborcza"". Andrzej Lepper fakt ten potwierdza, ale sprawę nazywa prowokacją.

27 maja na konferencji w Szczecinie Andrzej Lepper powiedział, że ""Pan Kącki szykuje następną prowokację. Wymyślił seksaferę, że to była praca za seks. A teraz wymyśla pracę za składki, pracę za pieniądze"".

Kilka godzin wcześniej w Poznaniu, gdy autor artykułu Marcin Kącki zapytał go o obowiązkowe składki urzędników na Samoobronę, Lepper, stojąc w otoczeniu dziennikarzy i ochroniarzy, powiedział mu, że ""Jest pan tak głupi, że głupszy nie będzie!""

Później w Szczecinie Lepper przeprosił publicznie dziennikarza oraz potwierdził, że działacze-urzędnicy płacą Samoobronie 5 - 7% od wynagrodzenia.

Samoobrona obsadza swoimi ludźmi urzędy, które podlegają partyjnym ministrom: PFRON, KRUS, ARiMR, a nawet OHP, napisała ""Gazeta Wyborcza"".
Janusz Maksymiuk, wiceszef Samoobrony twierdze, że ""rzeczywiście ustaliliśmy, że działacze będą płacić 5% od dochodu na związek. Ale dobrowolnie""."
train,"2007-09-04: „Rzeczpospolita”: konferencja prokuratury w sprawie Kaczmarka możliwa dzięki programowi de'billing

Według ""Rzeczpospolitej"" pokazowa konferencja prokuratury w sprawie Janusza Kaczmarka była możliwa dzięki programowi de'billing.

Jest to program analizujący połączenia telefoniczne. Dzięki niemu prokuratorzy w mia szybko zebrali dowody i mogli zorganizować konferencję już w piątek.

Dochodzenie w sprawie przecieku o akcji CBA w resorcie rolnictwa rozpoczęto od analizy lokalizacji, połączeń oraz billingów telefonów komórkowych.

Dokładnie chodziło o logowania telefonu Kaczmarka do kolejnych nadajników sieci telefonii komórkowej, z których korzystają aparaty.

Prokuratorzy korzystali ze specjalnego systemu i dowiedzieli się, że Janusz Kaczmarek był w przeddzień akcji CBA w hotelu Marriott w Warszawie. 

Program został wymyślony i stworzony w 2005 roku przez prokuratorów z Katowic przy pomocy tamtejszego informatyka. Dziś jest podstawowym narzędziem pracy dla wszystkich prokuratorów."
train,"2008-06-17: Najlepsi i najgorsi ministrowie rządu Tuska

Jak wynika z sondażu SMG/KRC przeprowadzonego dla TVP Info, najlepszym ministrem rządu Donalda Tuska jest szef MSZ Radosław Sikorski, a najgorszym – minister edukacji Katarzyna Hall. Premier znalazł się na drugim miejscu. 62%. badanych pozytywnie oceniło jego pracę.

Katarzyna Hall, szefowa MSZ, zdobyła tylko 34% pozytywnych ocen. Tuż za nią znaleźli się: szef resortu finansów Jacek Rostowski i minister infrastruktury Cezary Grabarczyk (po 36% pozytywnych ocen).

Politolog dr Marek Migalski uważa, że tak dobra ocena Sikorskiego jest wynikiem jego częstej obecności w mediach. A słaby wynik Katarzyny Hall to „konsekwencja frontalnych ataków, jakie na nią spadły po kilku niefortunnych zapowiedziach reform, m.in. reformy listy lektur szkolnych oraz pochopnych wypowiedzi w sprawie wprowadzenia religii na maturze” – powiedział Migalski.

Wyniku sondażu przedstawiają się następująco:"
train,"2010-04-16: Indie: nieudany start rakiety nośnej GSLV Mk II

Niepowodzeniem zakończył się dzisiejszy start indyjskiej rakiety GSLV Mk II. Było to pierwsze użycie kriogenicznego III członu rodzimej konstrukcji. Poprzedni wariant rakiety wykorzystywał rosyjski III człon.

Start miał miejsce 15 kwietnia o godzinie 10:57 GMT z kosmodromu Sriharikota.

Podczas startu dwa pierwsze dwa człony rakiety pracowały normalnie. Jednak 3. stopień nowej konstrukcji krótko po włączeniu zaczął koziołkować, najpewniej w wyniku złej pracy silniczków sterujących. Następnie spadł do oceanu, wraz z ładunkiem - wielozadaniowym geostacjonarnym satelitą GSat-4. Dane z rakiety były zbierane aż do uderzenia o powierzchnię wody, co oznacza, że nie rozpadła się ona, ani nie wybuchła. Lot i przygotowania do niego kosztowały 74 mln. USD.
Prezes Indyjskiej Organizacji Badań Kosmicznych K. Radhakrishnan, potwierdził niepowodzenie: ""Zapłon członu kriogenicznego wykonany został przez komputer pokładowy zgodnie z planem"". ""Dane wskazują, że człon włączył się. Szczegółowe analizy jeszcze to potwierdzą. Widzieliśmy, że rakieta koziołkowała, co wskazuje na utratę kontroli, najpewniej leżącą po stronie silników verniera, małych silników kriogenicznych, które nie uruchomiły się, nie dając koniecznego ciągu kontrolującego"".

Rakieta osiągnęła maksymalną wysokość 140 km i prędkość 17700 km/h. Ostatnie precyzyjne dane uzyskano z wysokości 66 km, gdy znajdowała się około 1600 km od Satish Dhawan Space Center, położonego na wyspie Sriharikota.

Opracowanie własnej technologii silnych członów końcowych rakiet nośnych ma duże znaczenie dla induskiego programu kosmicznego. W 2017 roku Indie chcą umieścić na orbicie ludzi, za pomocą jedynie własnych środków. Latająca od 2001 roku rakieta Geosynchronus Satellites Launch Vehicle do tej pory latała z rosyjskim członem końcowym. Czwartkowy start miał być pierwszym z rakietą całkowicie rodzimej konstrukcji."
train,"XX finał Wielkiej Orkiestry Świątecznej Pomocy: zapowiedź

Jak co roku, w całej Polsce trwają przygotowania do kolejnego finału Wielkiej Orkiestry Świątecznej Pomocy. Jest to już 20. edycja tej inicjatywy, której celem jest pomoc instytucjom służby zdrowia zajmującym się chorymi dziećmi. Tegoroczny cel to zakup nowoczesnych urządzeń dla ratowania życia wcześniakom oraz pomp insulinowych dla kobiet ciężarnych z cukrzycą.
Jak można przeczytać na stronie organizatorów WOŚP: """"Fundacja od kilku lat kupuje pompy insulinowe dla kobiet chorych na cukrzycę, które dzięki planowaniu i odpowiedniej terapii w czasie ciąży mogą urodzić zdrowe dzieci. Chcemy kupić kolejnych kilkaset urządzeń, aby w 100% zaspokoić potrzeby przyszłych matek. W czasie tego Finału chcemy także przeprowadzić ogromną kampanię medialną na rzecz walki z tą chorobą wszystkich Polaków, bez względu na ich płeć czy wiek.""""

Akcji zbierania pieniędzy towarzyszą liczne koncerty charytatywne oraz aukcje (można np. zostać właścicielem 20 numeru Gadu-Gadu, piłki z podpisami Fijałka i Prudla, lodówki pełnej lodów Grycan czy czapki kapitana Tadeusza Wrony). Dodatkowo osoby, które nie spotkają wolontariuszy z puszkami na ulicach swoich miast mogą dokonać darowizny na konto Fundacji, czy przekazać 1% podatku podczas rozliczania się z rocznego podatku.

Tradycyjnie w wielu miastach Polski o godzinie 20.00 rozbłyśnie ""światełko do nieba"", czyli pokazy sztucznych ogni.

Finał WOŚP odbywać się będzie pod honorowym patronatem pary prezydenckiej, Bronisława Komorowskiego i Anny Komorowskiej.

Finał Wielkiej Orkiestry Świątecznej Pomocy odbędzie się w niedzielę 8 stycznia."
train,"2007-05-23: Milan zwycięzcą Ligi Mistrzów UEFA 2007

W finale Ligi Mistrzów sezonu 2006/07 włoski A.C. Milan pokonał angielski Liverpool F.C. 2:1. 2 bramki dla zwycięzców strzelił Filippo Inzaghi, honorowego gola dla pokonanego zespołu zdobył Dirk Kuyt.

W pierwszej połowie optyczną przewagę posiadał zespół Liverpoolu. Strzały na bramkę oddali m.in. Pennant (obroniony przez Didę) oraz Xabi Alonso (minimalnie niecelny). Tuż przed końcem pierwszej połowy niedaleko linii pola karnego Xabi Alonso faulował Kakę, za co sędzia podyktował rzut wolny. Strzał Andrei Pirlo odbił się od Filippo Inzaghiego i Milan objął prowadzenie.

W drugiej połowie doskonałą sytuację na wyrównanie miał Steven Gerrard, jednak przegrał pojedynek sam na sam z bramkarzem Milanu. W 82 minucie, po prostopadłym podaniu Kaki do Inzaghiego, napastnik Milanu ograł Jose Reinę, podwyższając wynik na 2:0 dla włoskiego zespołu. Na 2 minuty przed końcem regulaminowego czasu gry honorowego gola dla Liverpoolu strzelił głową Dirk Kuyt.

Był to dopiero drugi mecz obu zespołów w historii i drugi w finale. 2 lata temu w Stambule górą był Liverpool, tym razem Milanowi udało się wziąć rewanż.

Milan został zwycięzcą Pucharu Europy po raz 7 w historii. Triumfował w latach: 1963, 1969, 1989, 1990, 1994, 2003 i 2007.

Ósmy występ w finale Pucharu Europy zaliczył Paolo Maldini, pięć z nich zakończyło się zwycięstwem."
train,"Teutates przeleci obok Ziemi

W środę, 12 grudnia 2012 roku asteroida Teutates ma przelecieć blisko Ziemi, może nawet niebezpiecznie blisko. Naukowcy zapewniają, że nie ma powodów do paniki. Należy jednak bardzo uważnie obserwować i studiować trajektorię odkrytej w 1989 roku asteroidy, bo Teutates jest równie potężny jak kometa (niektóre teorie mówią, że meteoryt tunguski), która w 1908 roku z siłą ponad tysiąca bomb atomowych, takich jak ta, którą zrzucono na Hiroszimę, uderzyła w Syberię.

Planetoida 4179 Toutatis jest dużą (rozmiary 4,5×2,4×1,9 km) asteroidą typu S, która została odkryta 4 stycznia 1989 roku przez Christiana Pollasa i oznaczona jako 1989 AC. Nazwa planetoidy pochodzi od imienia galijskiego boga wojny - Toutatisa (Teutatesa).

Toutatis będzie się przemieszczać się przez konstelacje Wieloryba i Ryb by 16 grudnia przejść do konstelacji Byka i zacznie zbliżać się w kierunku Jowisza i Aldebarana."
train,"Senyszyn nową członkinią grupy LGBT w Parlamencie Europejskim

Polska europosłanka, profesor Joanna Senyszyn od stycznia 2010 r. należy formalnie do Intergroup on Gay and Lesbian Rights w Parlamencie Europejskim. Po raz pierwszy wzięła udział w posiedzeniu grupy LGBT 21 stycznia 2010.

Intergrupa zrzesza tych członków Parlamentu Europejskiego, których bez względu na przynależność partyjną łączy potrzeba reprezentowania środowiska LGBT i działania na polu obrony ich praw. W szczególności zajmuje się:

Profesor Senyszyn znana jest ze swoich otwarcie manifestowanych sympatii do LGBT i stawania obronie ich praw. Wielokrotnie brała udział w Paradzie Równości w Warszawie i Marszu Tolerancji w Krakowie. Słynie z odważnych kreacji i ciętego, bezpretensjonalnego języka."
train,"2009-01-26: Liban: bunt w zakładzie karnym Qubeh

Przedstawiciele libańskich władz poinformowali, że więźniowie w największym zakładzie karnym na północy kraju zorganizowali bunt i wzięli trzech strażników jako zakładników. Osadzeni w zakładzie Qubeh położonym w Trypolis domagają się lepszych warunków odsiadki.

Walki wybuchły w niedzielę (25 I), nad zakładem unosiły się kłęby dymu, po tym jak rozwścieczenie więźniowie spalili swoje materace. Na miejsce zostały wysłane jednostki policji by pomóc w stłumieniu pierwszego w historii więzienia buntu."
train,"2008-09-08: Dziennikarze TVP aresztowani w Gruzji

Dzisiaj na terenie Gruzji została aresztowana ekipa TVP: dziennikarz Dariusz Bohatkiewicz, operator Marcin Wesołowski oraz Lewan Guliaszwili, gruziński kierowca. Nie wiadomo, gdzie teraz przebywają. Z informacji ambasady w Tbilisi wynika, że dziennikarze są dobrze traktowani.

""Polscy dziennikarze zostali uznani za jeńców wojennych"" – donosi Biuro TVP S.A. w Gruzji. Nie wiadomo, gdzie zostali wywiezieni i gdzie mogą znajdować się obecnie. Skonfiskowano im cały sprzęt, w tym kamery i telefony komórkowe.

Do zatrzymania doszło na pograniczu w Osetii Południowej (tuż przy granicy z Gruzją), niedaleko miasteczka Karaleti.

– ""Dziennikarze zostali zatrzymani przez milicję osetyjską, następnie przekazani Rosjanom"" – powiedział w TVP Info Maciej Dachowski, zastępca ambasadora RP w Gruzji. – ""Są dobrze traktowani, również ich gruziński kierowca L. Guliaszwili"" – dodał.

Na miejsce zostali wysłani dyplomaci. Zawiadomiono także służby prasowe gruzińskiego MSW i rosyjskiego MSZ. Na miejsce zdarzenia jedzie kolejny reporter TVP, Marcin Firlej. Telewizja Polska wyjaśnia sprawę.

Dziennikarz TVP, Dariusz Bohatkiewicz, relacjonuje z Gruzji konflikt wojenny. W 2006 roku był korespondentem w Iraku, gdzie przeżył wypadek śmigłowca."
train,"2009-07-30: Pogrzeb Leszka Kołakowskiego na Cmentarzu Powązkowskim

17 lipca 2009 w wieku 81 lat w szpitalu w Oksfordzie zmarł wybitny polski filozof prof. Leszek Kołakowski. 28 lipca ok. godziny 17 na lotnisko wojskowe na Okęciu (Warszawa) z Wielkiej Brytanii przyleciał samolot wojskowy z trumną z ciałem profesora. Następnego dnia odbył się uroczysty pogrzeb. Leszek Kołakowski został pochowany na cmentarzu powązkowskim w Warszawie.

24 lipca w kościele oo. dominikanów w Krakowie ok. godz. 16 odprawiona została msza za prof. Kołakowskiego.

Kilka minut po godz. 17 żołnierze Batalionu Reprezentacyjnego Wojska Polskiego wynieśli z samolotu CASA trumnę z ciałem prof. Tą samą maszyną do Polski przyleciały żona Tamara oraz córka Agnieszka. Wydarzenie to odbyło się z najwyższymi honorami (jak obiecał wcześniej minister obrony narodowej Radosław Sikorski na jego wniosek za zgodą premiera Donalda Tuska ""zmarły zostanie uhonorowany ceremoniałem wojskowym""), lecz mimo to trwało zaledwie kilka minut. W ceremonii brali udział również m.in. wiceminister spraw zagranicznych Andrzej Kremer, wiceminister obrony narodowej Stanisław Komorowski, szef Biura Bezpieczeństwa Narodowego [w:Aleksander Szczygło Aleksander Szczygło] i rektor Uniwersytetu Warszawskiego prof. Katarzyna Chałasińska-Macukow.

28 oraz 29 lipca w Sali Złotej na pierwszym piętrze Pałacu Kazimierzowskiego (na terenie UW) oraz w Bibliotece Uniwersyteckiej zostały wyłożone księgi kondolencyjne.
Msza w intencji zmarłego rozpoczęła się 29 lipca w kościele św. Marcina w Warszawie ok. godz. 13. W kościele nie została wystawiona trumna za to homilię w intencji prof. Kołakowskiego wygłosił jest przyjaciel biskup Bronisław Dembowski, który znał się z prof. od czasów studiów. Wszystko odbyło się prywatnie i bez udziału mediów (wstęp do kościoła w tym czasie mieli tylko zaproszeni goście). Pogrzeb rozpoczął się w Alei Zasłużonych ok. godz. 15. Uczestniczyła w nim tylko najbliższa rodzina a także m.in. Karol Modzelewski, Henryk Samsonowicz, Jacek Bocheński oraz uczniowie profesora. Wszystko odbyło się bez przemówień lub innych uroczystych elementów. Leszek Kołakowski spoczął obok prof. Bronisława Geremka i Jacka Kuronia."
train,"2007-11-19: Nominacje na stypendystów Krajowego Funduszu na rzecz Dzieci w roku szkolnym 2007/08

19 listopada 2007 r. Podsekretarz Stanu w Kancelarii Prezydenta RP Ewa Junczyk-Ziomecka wzięła udział w uroczystości wręczenia nominacji na stypendystów Krajowego Funduszu na rzecz Dzieci w roku szkolnym 2007/08 dla wybitnie uzdolnionych uczniów z całego kraju. W Sali Wielkiej Zamku Królewskiego w Warszawie wręczono nominacje 73 osobom.

W imieniu Prezydenta Rzeczypospolitej Polskiej Lecha Kaczyńskiego Minister Ewa Junczyk-Ziomecka odczytała list skierowany do uczestników uroczystości. List zawierał m.in. słowa:

„Pragnę złożyć serdeczne gratulacje bohaterom dzisiejszej uroczystości – wszystkim młodym ludziom, którzy właśnie stają się stypendystami Krajowego Funduszu na rzecz Dzieci. Bardzo się cieszę, że tyle talentów, pomysłów, fascynacji, ambitnych dążeń zostało dostrzeżonych i otoczonych opieką, aby mogły wspaniale się rozwijać. (...)

Niedawno mogliśmy się cieszyć ze zdobycia Mistrzostwa Świata w Programowaniu Zespołowym przez drużynę studentów z Uniwersytetu Warszawskiego. Znacząca część tego zespołu to stypendyści Funduszu. Uczniowie korzystający z programu stypendialnego, którzy reprezentowali Polskę w szkolnych olimpiadach ogólnoświatowych, zdobyli w tym roku medale z dziedziny chemii, informatyki, matematyki i biologii. Stypendyści Funduszu tworzą liczne grono wśród laureatów prestiżowych konkursów pianistycznych i skrzypcowych. W ubiegłym roku w Konkursie Prac Młodych Naukowców Unii Europejskiej pierwsza nagroda przypadła polskiemu chemikowi, a druga – matematykowi, co także było sukcesem młodych talentów objętych opieką przez Fundusz.

(...) W tym roku Krajowy Fundusz na rzecz Dzieci obchodzi jubileusz swego 26-lecia. Pragnę złożyć wyrazy wielkiego uznania jego twórcom i działaczom, a także wszystkim, którzy przez lata angażowali się w pomoc dla tego programu. Dość powiedzieć, że jest to plejada najwspanialszych nazwisk polskiego świata naukowego i kulturalnego (...)”.

Krajowy Fundusz na rzecz Dzieci od 26 lat stwarza wybitnie zdolnym Polkom i Polakom możliwość kontaktu z najwybitniejszymi ludźmi polskiej nauki i kultury oraz z wyróżniającymi się placówkami i zespołami naukowymi. Wśród dotychczasowych stypendystów tej organizacji znaleźli się m.in.: Jan Klata, Rafał Blechacz, Piotr Anderszewski, Beata Bilińska oraz wielu docenianych na całym świecie młodych informatyków, chemików i matematyków.

Dotychczas przyznano 9367 nominacji do programu pomocy wybitnie zdolnej polskiej młodzieży. W tym roku zakwalifikowano 583 uczniów szkół podstawowych, gimnazjów i szkół ponadgimnazjalnych ze wszystkich 16 województw, w tym: 367 o uzdolnieniach poznawczych, 183 – muzycznych, 15 baletowych i 18 - plastycznych. 34% spośród nich mieszka na wsi i w małych miasteczkach, 60% - poza miastami wojewódzkimi. Zostali wybrani na podstawie wyników pracy przez specjalistów z różnych dziedzin w czterostopniowej procedurze kwalifikacyjnej. Podczas uroczystości wręczono nominacje 73 osobom, które przyjęto do grona stypendystów po raz pierwszy. Uroczystość wręczenia nominacji na stypendystów Krajowego Funduszu na rzecz Dzieci odbyła się po raz dwudziesty czwarty."
train,"2009-04-22: Los Angeles: rozpoczął się Festiwal Polskich Filmów

Sześć filmów konkursowych, trzy pokazy poza konkursem oraz pokaz spektakli Teatru Telewizji zobaczą miłośnicy polskiego kina w Los Angeles.

W konkursie głównym przyznany zostanie """"Hollywood Eagle"""" oraz Nagroda Specjalna im. Poli Negri. Gośćmi festiwalu będą: Jadwiga Barańska, Krzysztof Globisz, Szymon Bobrowski, Maria Seweryn, Robert Więckiewicz, Jacek Bromski, Jerzy Antczak, Magdalena Łazarkiewicz, Andrzej Jakimowski i Tomasz Konecki.

Tegoroczny festiwal odbywa się pod patronatem gubernatora Kalifornii Arnolda Schwarzeneggera oraz ministra kultury i dziedzictwa narodowego Bogdana Zdrojewskiego."
train,"2007-09-06: Katastrofa rakiety Proton

Dwie minuty po starcie z kosmodromu Bajkonur rosyjska ciężka rakieta kosmiczna Proton-M doznała usterki drugiego członu, która doprowadziła do rozbicia się rakiety wraz z ładunkiem, japońskim satelitą, o powierzchnię ziemi, na terenie Kazachstanu.

Wysoka na 18 pięter rakieta Proton-M wystartowała 5 września o godzinie 22:43:10 czasu uniwersalnego (6 września, o 00:43 czasu polskiego). Po 7 godzinach miała umieścić satelitę JCSat-11 na orbicie geostacjonarnej.

Do awarii doszło między końcem pracy pierwszego członu, a początkiem pracy drugiego członu, którego cztery silniki powinny włączyć się zapewniając stałość pędu rakiety, gdy wyłączać się będzie człon pierwszy. Moment ten jest dobrze widzialny z ziemi, gdyż towarzyszy mu dym z odłączającego się pierwszego członu. Tym razem jednak, obserwatorzy nie ujrzeli go.

W 135. sekundzie, na wysokości 76 kilometrów, rakieta uległa zniszczeniu, a jej resztki spadły na niezamieszkały teren około 50 kilometrów na południowy-zachód od miasta Dżezkazgan.

""Mam tylko sygnał z ośrodka startowego w Bajkonurze, że doświadczyliśmy problemu z silnikami drugiego członu. Najwyraźniej nie odpaliły"", powiedział Greg Gilmore, dyrektor marketingu i sprzedaży International Launch Services (ILS), operatora komercyjnych lotów rakiety Proton, kilka chwil po wypadku.

Rakieta najprawdopodobniej skaziła resztkami paliwa rakietowego grunt i powietrze w miejscu upadku. Paliwo, jakim napędzane są rakiety Proton, jest toksyczne. Zgodnie z umową kazachsko-rosyjską, Rosja wypłaci Kazachstanowi odszkodowanie za spowodowane skażenie.

W pisemnym oświadczeniu wydanym kilka godzin po upadku rakiety, ILS obiecało pełne wyjaśnienie przyczyn awarii. Prace nad przyczynami katastrofy rozpoczęła już rosyjska komisja państwowa. Równolegle do niej, prace będzie prowadziła komisja powołana przez firmę ILS. Zgodnie z procedurą, starty rakiet Proton zostaną wstrzymane aż do wyjaśnienia przyczyn.

Zniszczony w katastrofie japoński satelita telekomunikacyjny JCSat-11, był pierwszym japońskim statkiem, jaki miał być wyniesiony rakietą typu Proton. Strata satelity nie zaważy na działalności japońskiego operatora, gdyż miał to być statek zapasowy. Był to 42. start Protona w służbie ILS, czwarty nie udany. Poprzednie awarie, w latach 1997, 2002 i 2006 związane były z silnikami członów wyższych."
train,"2009-05-14: Katowice: 12. Festiwal Filmów Kultowych

Po raz dwunasty w dniach od 17 do 31 maja 2009 odbędzie się w Katowicach Festiwal Filmów Kultowych.

Filmy będzie można oglądać w Centrum Sztuki Filmowej, Kinoteatrze Rialto, Kinie Światowid, Scenie Gugalander, Teatrze Korez i w czasie projekcji plenerowych na Placu Sejmu Śląskiego w Katowicach.
Podczas festiwalu będzie można zobaczyć ponad 80 różnych produkcji filmowych.
Będą to: adaptacje lektur szkolnych, najgorsze filmy świata, filmy z cyklu: ""klasyka kina śląskiego"", ""nowe kino śląskie"" i unikatowe arcydzieła z początków kina, którym towarzyszyć będzie muzyka na żywo. Można też będzie obejrzeć klasyczne animacje dla dzieci oraz zestaw animacji Hayao Miyazakiego. Festiwal ma również część muzyczną: koncert Miki Urbaniak, grupy Tymon & Transistors i grupy artystycznej Małe Instrumenty. 

Organizatorem festiwalu jest Stowarzyszenie Inicjatywa. Impreza jest objęta mecenatem Polskiego Instytutu Sztuki Filmowej, samorządu województwa śląskiego oraz Katowic."
train,"2007-07-09: Zmiany w prokuraturze wojskowej

Minister Obrony Narodowej Aleksander Szczygło chce, aby co najmniej co trzeci wojskowy prokurator był cywilem. Jak dotąd wszyscy nosili mundury.

Minister Aleksander Szczygło swoją decyzję tłumaczy chęcią likwidacji ""parasola ochronnego wojskiem, a taką rolę do tej pory pełniła często prokuratura wojskowa"". Dzięki tej decyzji, kontrolę w prokuraturze wojskowej przejmą współpracownicy Zbigniewa Ziobry.

Jeszcze do niedawna pełniący obowiązki prokuratora krajowego Tomasz Szałek jest obecnie szefem prokuratury wojskowej oraz pierwszym prokuratorem wojskowym w cywilu i współpracownikiem Ministra Sprawiedliwości."
train,"2005-05-12: SLD i SDPL osobno w wyborach, pozycja Oleksego zagrożona

Coraz mniejsze stają się - już od dawna nikłe - szanse, by Sojusz Lewicy Demokratycznej i Socjaldemokracja Polska wystawiły wspólną listę wyborczą w jesiennych wyborach do Sejmu. Partia Józefa Oleksego, który staje przed obliczem rosnącej opozycji w partii, która chciałaby go odwołać z funkcji przewodniczącego jeszcze przed majową konwencją partii, daje czas do 29 maja (właśnie do czasu konwencji) socjaldemokratom na podjęcie rozmów na ten temat - sam Oleksy dodaje jednak, że nie widzi u nich żadnej chęci wspólnego startu. Marek Borowski, lider SDPL, powtarza, że warunkiem takiej koncepcji są głębokie zmiany w Sojuszu i potwierdza, że może zawrzeć dżentelmeński układ z Włodzimierzem Cimoszewiczem w sprawie startu w wyborach prezydenckich. Sam Cimoszewicz zapowiada, że wkrótce podejmie decyzje ws. swojego startu, choć póki co jest nastawiony negatywnie, a przed ostateczną decyzją powstrzymuje go prowincjonalne uprawianie polityki międzynarodowej przez partie opozycyjne.

Deklaracje te zbiegają się w czasie z nowym sondażem http://tns-obop.pl OBOP, który pokazuje, że wybory (biorąc pod uwagę badanie, w którym uwzględniono już powstanie Partii Demokratycznej, daje 24% poparcia (-2%) i 139 mandatów dla Platformy Obywatelskiej, 20% (bez zmian) i 113 miejsc dla Prawa i Sprawiedliwości, 12% (+2%) i 78 mandatów dla Samoobrony, 9% po równo dla Ligi Polskich Rodzin (-5%) z 51 i Socjaldemokracji Polskiej (+5%) z 50 przedstawicielami, 8% (+2%) i 41 miejsc dla Polskiego Stronnictwa Ludowego, które zamyka stawkę partii mających mieć reprezentację parlamentarną. Demokraci.pl w tym sondażu uzyskali 4%, zaś Sojusz Lewicy Demokratycznej - 3% z niezmiennym poparciem."
train,"2007-12-22: Edukacja: Projekty wiki w drodze do druku

13 grudnia 2007 Fundacja Wikimedia oświadczyła, że nawiązuje współpracę z Open Society Institute (SOROS), Commonwealth of Learning (CoL) oraz PediaPress.com w celu uzyskania wysokiej jakości wydruków kopii artykułów z Wikipedii i innych edukacyjnych zasobów wiki.

""Ta technologia jest kluczem do strategii uruchomienia wolnej edukacji na całym świecie. Dzięki temu będzie możliwe użycie i zmiana zawartości wiki na wiele sposobów, w krajach rozwiniętych i rozwijających się, na terenach z siecią i bez niej"" - powiedziała Sue Gardner, dyrektor wykonawczy Fundacji Wikimedia

Wdrożenie technologii odbędzie się w trzech etapach:

Pierwszy etap: Start publicznej bety WikiEducator.org, który miał miejsce w trakcie konferencji. Testy serwisu skupione będą na funkcjonalności remiksowania zbiorów stron wiki i ściąganiu ich w postaci formatu PDF. WikiEducator wykorzystuje tę samą technologię co Wikipedia. Ten etap jest realizowany przez Commonwealth of Learning.

Doktor Wayne Mackintosh, ekspert nauczania w Commonwealth of Learning i założyciel projektu WikiEducator skomentował to następująco:

Drugi etap: Planowany na początek 2008 roku, przystosowanie technologii do użytku z projektami prowadzonymi przez Fundację Wikimedia, wliczając w to Wikipedię. Od tego momentu, użytkownicy będą mogli również zamówić drukowane wersje zasobów wiki dzięki PediaPress.com

""Integracja w Wikipedii będzie kamieniem milowym w technologii drukuj-na-żądanie. Użytkownicy będą dosłownie namawiani do drukowania ich własnych encyklopedii"" - skomentował Heiko Hees, menedżer produktu w PediaPress.com.
Trzeci etap: Połowa 2008 roku - przyjęcie formatu OpenDocument dla procesora tekstu jako formatu eksportu.

""Wyobraź sobie, że chcesz wykorzystać artykuły wiki w klasie. Poprzez wsparcie formatu OpenDocument, będzie to duże ułatwienie dla nauczycieli by mogli przystosować i przetworzyć zawartość stron przed wydrukiem i dystrybucją na komputerach"" - powiedziała Sue Gardner.

Projekt jest finansowany przez Open Society Institute. Jego koszt wyniesie 40 tysięcy dolarów amerykańskich.
Otrzymana technologia zostanie wypuszczona na licencji Open Source, dlatego też każda platforma MediaWiki będzie w stanie się zintegrować z tym rozwiązaniem."
train,"2006-09-27: Ujawnienie 3 nagrań afery taśmowej

26 września 2006 w programie Teraz My ujawniono nagrania z ukrytej kamery: Renacie Beger wstępnie zaproponowano stanowisko sekretarza stanu w Ministerstwie Rolnictwa, a w kolejnej rozmowie odmówino przejścia do PIS. Ponadto zasugerowano, że może istnieć prawna możliwość pozbycia się groźby spłacenia weksli, także poprzez pokrycie ich z pieniędzy Sejmu w razie gdyby doszło do egzekucji. Nagrane zostały trzy rozmowy Renaty Beger: dwie z Adamem Lipińskim, a jedna - z Wojciechem Mojzesowiczem. Lipiński przyznał, że o prawnym konsekwencjach weksli rozmawiał z ministrem sprawiedliwości Zbigniewem Ziobro, a o całej sprawie (a co najmniej o stanowisku dla Beger po przejściu) wiedział premier Jarosław Kaczyński. W rozmowie (z Mojzesowiczem) padło także nazwisko Andrzeja Sośnierza, który jakoby był ""niepotrzebnie..."" (nieczytelne - może ""korumpowany""?), i który ""nie był jego grupą"", co sugeruje, że podobne rozmowy mogły już być prowadzone dużo wcześniej przez innych posłów.

Przedstawiciele Prawa i Sprawiedliwości uważają, że jest to zorganizowana nagonka na rząd. Premier Jarosław Kaczyński wypowie się w tej sprawie dziś o godzinie 20:00. Prezydent Lech Kaczyński, zabierze głos dopiero jutro.

Andrzej Lepper zapewnił, że sprawa zostanie skierowana do prokuratury, Lepper powiedział też, że jak najszybciej powinny odbyć się przyspieszone wybory. Nad projektem ustawy o przyspieszonych wyborach od jakiegoś czasu pracuje także Platforma Obywatelska.

Waldemar Pawlak w swoim blogu zapowiedział, że rozmowy polityczne pomiędzy PSL i PIS zostaną zawieszone do oficjalnego oświadczenia premiera. ""Potem będziemy podejmować dalsze działania"" - pisze Pawlak.

Pod sejmem zebrali się ludzie, który tworzą miasteczko namiotowe. Deklarują, że odejdą dopiero wtedy gdy Kaczyński poda rząd do dymisji.

Marek Jurek powiedział, że nie widzi potrzeby zwoływania nadzwyczajnego posiedzenia sejmu, ponieważ nie ma potrzebnej większości do przegłosowania wniosku o samorozwiązanie parlamentu. Marszałek Sejmu uznał, że takie posiedzenie byłoby tylko ""wiecem"".

Materiały nagrane przez Renatę Beger można zobaczyć na stronie terazmy.onet.pl"
train,"2005-05-22: Eurowizja 2005 zakończona

Wczorajszego wieczoru zakończył się jubileuszowy, 50. konkurs piosenki Eurowizji. W tym roku konkurs odbył się w Kijowie, dzięki zwycięstwie w zeszłym roku reprezentantki Ukrainy Rusłany.

Pierwsze miejsce zajęła Greczynka Helena Paparizou z piosenką ""My Number One"" (Mój numer jeden) z 230 punktami, drugie miejsce zajęła piosenka z Malty (192 punkty), a trzecie z Rumunii (158 punktów).

W tym roku zadebiutowali reprezentanci Bułgarii i Mołdawii. Ta druga dostała się do finału i zajęła w nim 6 miejsce.

Polskim widzom najbardziej spodobała się ukraińska piosenka ""Razom nas Bahato"" w wykonaniu zespołu Greenjolly. Utwór ten towarzyszył pomarańczowej rewolucji w 2004 roku. Dzięki dzikiej karcie dostał się do ukraińskiego finału, a potem w nim zwyciężył. Aby uniknąć kontrowersji związanych z politycznym przesłaniem, słowa piosenki zostały zmienione.

Głosowanie odbyło się za pomocą SMS-ów i systemu audiotele. Relację wyników w języku polskim przeprowadził Maciej Orłoś.

We czwartek odbył się półfinał, w którym występowali reprezentanci Polski Ivan i Delfin. Ich piosenka ""Czarna dziewczyna"" zajęła 11. miejsce (na 25) zdobywając 81 punktów. Aby awansować do finału zabrakło im 5 punktów. Następny konkurs Eurowizji odbędzie się w 2006 roku w Atenach."
train,"2007-08-16: Celnicy udaremnili przemyt polskiej heroiny

Podczas kontroli celnej w Korczowej udaremniono największy przewóz słomy makowej w Europie Środkowo-wschodniej w tym roku. Jerzy K. pochodzący z Czeladzi został złapany w piątek ok. 6:00 rano przez pracowników Urzędu Kontroli Skarbowej i funkcjonariuszy Wydziału Zwalczania Przestępczości Izby Celnej w Przemyślu. Na tylnym siedzeniu auta celnicy znaleźli 8 worków foliowych w których znajdowało się prawie 72 kg narkotyku. Mężczyzna twierdził, że jest tam pasza dla zwierząt.

""Można z nich było wyprodukować około 3 tys. dawek narkotyku. W Przemyślu czynnych narkomanów jest dwunastu. Taka ilość heroiny wystarczyłaby im na rok"" - poinformowała Małgorzata Eisenberger-Blacharska, rzecznik prasowy Izby Celnej w Przemyślu.

""Postawiliśmy mu zarzut przewożenia półproduktów polskiej heroiny. Słomę makową kupił od kogoś we wsi Sietesz w powiecie przeworskim. Pojechaliśmy ze Ślązakiem do Sieteszy, by wskazał nam sprzedawcę, ale K. wodził nas za nos. Twierdził, że jechał w nocy i nie pamięta dokładnie drogi"" - poinformował Andrzej Reizer z Komendy Powiatowej Policji w Łańcucie.

Z ustaleń policji wynika, że słoma makowa miała dotrzeć na Śląsk. Przewoźnik za jej transport otrzymał 1000 zł."
train,"2009-07-23: Castle Party 2009

W dniach 24-26 lipca odbędzie się XVI edycja Castle Party.

Castle Party to jeden z największych w Europie festiwali muzyki w klimacie rocka gotyckiego odbywający się na zamku w Bolkowie. Pierwsza edycja festiwalu odbyła się na Zamku Grodziec. W imprezie wzięło udział około 300 osób. Na festiwal przyjeżdża rokrocznie kilka tysięcy fanów rocka gotyckiego, gothic metalu, elektro, industrialu i rytmów pokrewnych.

Koncerty i imprezy odbywać się będą na zamku w Bolkowie oraz w miejscowych klubach: Arena i Hacjenda. W tym roku na zamku w Bolkowie zagrają:"
train,"Izraelski robot używany do operacji mózgu zatwierdzony przez FDA

Amerykańska Agencja Żywności i Leków (FDA) zatwierdziła izraelskiego robota używanego do wykonywania operacji neurochirurgicznych mózgu. Robot firmy Mazor Robotics Ltd. jest ulepszoną wersją swojego starszego poprzednika, który był wykorzystywany w trakcie operacji kręgosłupa.

Firma Mazor Robotics Ltd., która ma siedzibę w nadmorskiej Cezarei, zasłynęła opracowaniem technologii obrazowania 3D, implantami kręgosłupa oraz najnowocześniejszymi automatami do ich wszczepiania. Rozbudowa robota dała możliwość przeprowadzania operacji mózgu.

W czerwcu 2012 przy pomocy urządzenia i technologii Mazor Robotics Ltd. neurochirurdzy dr In-Se Kim i prof. Robert Schönmay przeprowadzili trzy pierwsze operacje w klinice HSK Hospital w Wiesbaden (Niemcy), na które szpital się zdecydował, ponieważ odniósł sukces, wykorzystując wcześniejszy produkt izraelskiego producenta robotów medycznych do wszczepiania implantów kręgosłupa – powodzeniem zakończyło się 93,8% operacji.

Automat może być wykorzystywany m.in. do wykonywania biopsji, wszczepiania układów zastawkowych odciążających komory z płynu mózgowo-rdzeniowego, wszczepiania neurostymulatorów, np. układów DBS (elektrody do głębokiej stymulacji mózgu). Technologia używana do nawigacji robota jest, jak dotąd, najnowocześniejszą i najdokładniejszą na świecie.

Zatwierdzenie robota i technologii przez FDA, znaną z rygorystycznych przepisów, jest ogromnym sukcesem firmy i potwierdzeniem wysokiego poziomu oferowanego przez nią urządzenia i procedur medycznych."
train,"2010-07-03: Roza Otunbajewa została zaprzysiężona na prezydenta Kirgistanu

Roza Otunbajewa – pierwsza kobieta na tym stanowisku – została zaprzysiężona na prezydenta Kirgistanu.

Otunbajewa – była ambasador Kirgizji w Wielkiej Brytanii – została p.o. prezydenta po kwietniowych antyprezydenckich manifestacjach. W wyniku zamieszek ówczesny prezydent uciekł z Biszkeku. 

Od 19 maja Otunbajewa ma pełnić obowiązki prezydenta do 31 grudnia 2011 roku. Rząd zapowiedział wybory prezydenckie na październik przyszłego roku. 

W wyniku referendum konstytucyjnego z 27 czerwca , 90,55 procent mieszkańców opowiedziało się za nową konstytucją. Wśród pytań znalazły się m.in. te dotyczące ograniczenia uprawnień prezydenta i zatwierdzenia Otunbajewej na stanowisku p.o. głowy państwa do końca przyszłego roku. 

Nowelizacja konstytucji zakłada, że żadna partia polityczna nie będzie mogła mieć więcej niż 50 mandatów w kirgiskim parlamencie. Ak Żoł, czyli partia obalonego prezydenta Bakijewa miała do tej pory zdecydowaną większość w parlamencie."
train,"2005-10-31: Rząd Marcinkiewicza zaprzysiężony

Prezydent Aleksander Kwaśniewski powołał Kazimierza Marcinkiewicza z Prawa i Sprawiedliwośći na prezesa Rady Ministrów. Na wniosek premiera prezydent powołał członków Rady Ministrów.

Rząd Kazimierza Marcinkiewicza.

Ministrowie ""bez teki"".

Kazimierz Marcinkiewicz zapowiedział tuż po powołaniu Rady Ministrów, że aby zrealizować program naprawy państwa, ""trzeba zorganizować nie tylko zespół wybitnych fachowców, świetnych polityków, (...) ale też odpowiedzieć na nadzieje Polaków. Oni mają nadzieję, że rząd który tworzymy, ten program zrealizuje"" - dodał.
Premier podkreślił też, że aby program naprawy państwa zrealizować, ""aby zdjąć niepotrzebne ciężary i zwrócić państwo obywatelom, potrzeba wielkiego wysiłku i trudu"".
""Trzeba zacząć od siebie, trzeba władzy, rządom, ministrom przywrócić charakter służby publicznej, przywrócić honor, uczciwość skromność i jawność postępowania. Tylko wtedy program naprawy będzie mógł być wykonany. Z Bożą pomocą dokonamy tego"" - oświadczył. Prezydent Aleksander Kwaśniewski powiedział po powołaniu rządu Kazimierza Marcinkiewicza, że gabinet przyjmuje na siebie wielką odpowiedzialność za polskie państwo. ""Niezależnie od różnic politycznych, niezależnie od tego jaka koalicja powstała, jaka nie powstała, Polacy chcą dobrego, skutecznego rządu"" - podkreślił Kwaśniewski.
Życzył rządowi powodzenia, bo - jak podkreślił - ""taka jest nadzieja Polaków, że rząd będzie sprawny i skuteczny"". Zaznaczył, że Polacy oczekują też, aby rząd był uczciwy i transparentny.

Po powołaniu rządu przez prezydenta nowy premier będzie miał dwa tygodnie (najpóźniej do 13 listopada) na przedstawienie Sejmowi programu działania Rady Ministrów wraz z wnioskiem o udzielenie rządowi wotum zaufania. Marcinkiewicz powiedział rano, że chciałby wygłosić expose 10 listopada."
train,"2008-05-06: Pierwsza rozprawa przeciwko Łyżwińskiemu i Lepperowi w sprawie seksafery w Samoobronie

Dzisiaj w Piotrkowie Trybunalskim odbyła się pierwsza rozprawa w sprawie tzw. seksafery w Samoobronie. Oskarżonymi są Andrzej Lepper oraz Stanisław Łyżwiński, który od kilku miesięcy przebywa w areszcie.

Lepper przed sądem odpowiadał z wolnej stopy. Przewodniczący Samoobrony zapewniał, że w tej sprawie jest niewinny. Podczas rozprawy nie odczytano jednak aktu oskarżenia.

""Sąd jest niezależny, wierzę w obiektywizm sądu, na pewno zbada wszystkie szczegóły. A w tych zeznaniach, które są, w zeznania świadków, których ujawnić nie mogę, nikt nie potwierdza wersji pani Krawczyk. Żadnego świadka nie ma"" - stwierdził Lepper.

W sądzie zjawiła się również Wanda Łyżwińska (druga żona kolejnego oskarżonego). ""Mój mąż psychicznie czuje się dobrze, a to, że schudł nawet mu wyjdzie na zdrowie. Cieszy się, że wreszcie się rozpoczyna proces i ma nadzieję, że szybko będzie prowadzony"" - powiedziała.

Leppera, który pojawił sie na rozprawie z Januszem Maksymiukiem, broni trzech adwokatów, Łyżwińskiego dwóch.

Anety Krawczyk nie było podczas dzisiejszego procesu. Występuje ona jako oskarżyciel posiłkowy. Mec. Agata Kalińska-Moc, która jest jej pełnomocnikiem, poinformowała, że chce ona uniknąć ""zainteresowania mediów"" i pojawi sie na rozprawie jedynie w celu składania zeznań. Portal tvn24 poinformował, że ""pierwsze takie przesłuchanie wyznaczone na na najbliższy czwartek"".

Ze względu na wniosek pełnomocnik Anety Krawczyk proces odbywa się za zamkniętymi drzwiami. Andrzej Lepper był przeciwny wyłączeniu jawności rozprawy. Stwierdził, że chce ""żeby społeczeństwo, które się tym interesuje poprzez media dowiedziało się prawdy na ten temat, że to jest prowokacja""."
train,"2007-08-16: ISS: spacer przerwany z powodu dziury w kombinezonie

Wczorajszy dwuosobowy spacer kosmiczny na zewnątrz Międzynarodowej Stacji Kosmicznej został przerwany z powodu dziury w lewej rękawicy jednego z kombinezonów.

Astronauta Richard Mastracchio odkrył otwór w rękawicy podczas rutynowych oględzin rękawic za pomocą nahełmowej kamery w czwartej godzinie, przewidzianego na sześć godzin, spaceru kosmicznego, tzw. EVA. Kontrolerzy misji na Ziemi polecili astronaucie powrócić na pokład Stacji. Życie Mastracchio nie było zagrożone, gdyż perforacja dotyczyła dwóch z pięciu zewnętrznych warstw rękawicy. Decyzję o wycofaniu się astronautów podjęto ""na wszelki wypadek"". Mastracchio zakończył spacer o 19:00 GMT. Jego partner, Clayton Anderson, dokończył bieżące zadanie i wrócił na Stację ok. godziny później. Przerwanie spaceru nie zakłóciło misji wahadłowca Endeavour - astronauci o godzinę wyprzedzali plan i zdążyli wykonać wszystkie główne cele przewidziane dla tego spaceru.

Astronauci muszą co 30 minut sprawdzać kamerami swoje rękawice podczas spacerów kosmicznych od grudnia zeszłego roku. Wtedy to, podczas misji promu Discovery, pierwszy raz stwierdzono uszkodzenia w rękawicach skafandrów kosmicznych.

W międzyczasie dodatkowe badania uszkodzeń promu zdecydowały, że bezpieczeństwo powrotu nie wymaga podjęcia napraw powłoki wahadłowca. Możliwe jednak, że NASA zdecyduje się na nie na orbicie, gdyż powrót na Ziemię powiększy uszkodzenie, co może znacząco wydłużyć czas napraw na Ziemi i w efekcie zakłócić harmonogram lotów."
train,"Google zamierza włączyć Social Search

Google wdraża od 2009 roku ""społecznościowe wyszukiwanie"" i wkrótce będzie ono dostępne globalnie, w 19 językach.

Przy wynikach wyszukiwania pojawiają się dodatkowe informacje, jeśli znajomi korzystających z wyszukiwarki Google polecili daną stronę na Twitterze, ""zagwiazdkowali"" na Google Reader, albo zrobili zdjęcie danemu produktowi czy miejscu i opublikowali je w serwisie Flickr.

Social search to odpowiedź Google na rosnącą popularność Twittera i Facebooka, również jako serwisów do wyszukiwania informacji.
""Artykuł wykorzystuje materiał pochodzący z"" ""publikacji Google wdraża globalnie Social Search, której autorem jest Michuka i został on pierwotnie opublikowany w serwisie OSnews"" (więcej)"""
train,"2008-05-18: XI Dni Książki Żydowskiej

W dniach 18-21 maja 2008 roku odbędą się w Warszawie XI Dni Książki Żydowskiej, które organizuje Stowarzyszenie Midrasz. Jest to największa tego typu impreza w Polsce. Główne wydarzenia odbędą się przy ulicy Twardej 6.

Program Dni obejmuje ponad trzydzieści spotkań autorskich, wykładów, dyskusji, którym towarzyszą wystawy, koncerty, pokazy filmów. Wśród nich m.in.: wystawa rysunków Andrzeja Wajdy do spektaklu „Dybuk”; spotkania autorskie z Irit Amiel, Emilem Draitserem, Ericą Fischer, Anną Frajlich, Józefem Henem, Danem Kurzmanem, Szewachem Weissem czy Joanną Wiszniewicz."
train,"Koncert - The Dreadnoughts, Awariat NATO, Odloty Starej Cioty, No Właśnie - zapowiedź

The Dreadnoughts - powstali w 2006 w East Vancouver.
Ich muzyka łączy szanty z irlandzkimi brzmieniami oraz street punkiem.

Zespół rozpoczął od połączenia muzyki celtyckiej z punkiem w wykonaniu dziadków The Real McKenzies, i od tamtej pory nigdy się z tego nie wycofali. Skrzypki, akordeon, mandolina, flażolet irlandzki, gitary i perkusja.

Koncert zespołu The Dreadnoughts odbędzie się w Krakowie 9 lutego 2011 w Klubie Kwadrat przy ul. Skarżyńskiego 1."
train,"W Meksyku odkryto nowe miasto Majów

Międzynarodowy zespół archeologów odkrył w lasach meksykańskiego półwyspu Jukatan miasto Majów, którego świetność przypadała na lata 600 - 900 naszej ery.

Wyprawa była finansowana głównie przez National Geographic Society z USA, jak również przez austriackie przedsiębiorstwo Villas i słoweńską firmę Ars Longa.
Stanowisko archeologiczne położone 20 km na południe od Méridy i 60 km na północ od zabytkowego miasta Uxmal nazwano Chactun.

Odkryte miasto o powierzchni 22 hektarów wydaje się jednym z ważniejszych ośrodków cywilizacji Majów w swoich czasach. Dotychczas rozpoznano w Chactun m.in. liczne stele i ołtarze, a także piramidy, place, dziedzińce i domostwa.

Odkrycia dokonano dzięki zdjęciom lotniczym z pomocą stereoskopii."
train,"2005-09-15: Raport komisji ds. prywatyzacji PZU przyjęty

Posłowie komisji śledczej jednogłośnie przyjęli raport dotyczący prywatyzacji PZU. Do końcowego raportu dołączona zostanie odrębna opinia Ewy Kantor z Domu Ojczystego.

Raport opiera się na uznaniu, że prywatyzacja państwowego ubezpieczyciela jest nieważna. W ostatecznym podsumowaniu znalazły się oskarżenia wobec wielu znanych polityków. Posłowie postawili zarzuty m.in. Markowi Belkce czy Aldonie Kameli-Sowińskiej.

Premierowi zarzucane jest ""składania fałszywych zeznań przed komisją śledczą oraz Prokuraturą Apelacyjną w Gdańsku"". Komisja uznała, że Belka doradzał bankowi ABN Amro w kwestii PZU, tymczasem zeznał on, że nie zajmował się prywatyzacją ubezpieczyciela. Komisja chce też postawić przed Trybunałem Stanu Aldonę Kamelę-Sowińską oraz byłego ministra Emila Wąsacza.

Postawiono także zarzuty niedopełnienia obowiązków byłej wiceminister skarbu Alicji Kornasiewicz, byłemu wiceministrowi finansów Rafałowi Zagórnemu i byłemu ministrowi skarbu Wiesławowi Kaczmarkowi. Zdaniem komisji odpowiedzialność polityczną ponosi Jerzy Buzek, który wydawał polecenia minister Halinie Wasilewskiej-Trenkner."
train,"2007-09-06: XV Międzynarodowy Salon Przemysłu Obronnego cz. I

W dniach od 3 do 6 września na terenie Targów Kieleckich, jak co roku już od piętnastu lat, odbył się Międzynarodowy Salon Przemysłu Obronnego. Tegoroczna edycja była jednak szczególna nie tylko dlatego, że zamknęła już trzecią pięciolatkę, w trakcie której targi te stały się największą tego typu imprezą w naszej części Europy, ale przede wszystkim dlatego, że po raz pierwszy na targach pojawili się wysłannicy Konfliktów Zbrojnych. 

Stoiska rozłożyły 364 firmy z kilkunastu krajów. Oferowały one praktycznie wszystko, co jest potrzebne współczesnej armii czy innym służbom mundurowym do sprawnego funkcjonowania: od malutkich spłonek i zapalników o wielkości porównywalnej do jednogroszowej monety, poprzez uzbrojenie strzeleckie, wyposażenie osobiste żołnierza, lekkie uzbrojenie po pojazdy, wśród których były zarówno proste łaziki terenowe, ale także i samochody pancerne, ciężarówki, transportery opancerzone, BWP-y oraz czołgi. Z oczywistych względów samoloty i okręty reprezentowane były jedynie w formie modeli; wyjątkiem były śmigłowce NH-90, który znajdował się na stanowisku Eurocoptera, Black Hawk u Sikorsky'ego oraz polski Sokół na wystawie sprzętu użytkowanego przez polskie wojsko.

Odwiedzający tegoroczny salon mogli wysłuchać kilkunastu referatów wygłaszanych przez całe spektrum osób, w tym generałów US Army, a także wziąć udział w licznych seminariach odbywających się w kilku przeznaczonych do tego salach. Inna ciekawostką może być fakt, że to właśnie te wojskowe targi wybrał Opel na oficjalną premierę swojego nowego modelu popularnej Astry III w wersji sedan.

Na targach można było zobaczyć opancerzony samochód patrolowy Tur, którego producentem jest AMZ-Kutno. Wystawiono trzy pojazdy: dwa „gołe” z pustymi wieżyczkami, na których mogą być zamontowane karabiny maszynowe oraz jeden ze stanowiskiem strzeleckim Kobuz. Jest ono obsługiwane całkowicie automatycznie z wnętrza pojazdu przez co żołnierze ani na moment nie są narażeni na bezpośredni ogień – choćby snajpera. Co ważne, nawet wymiana amunicji w działku odbywa się wewnątrz pojazdu. Steruje się nim za pomocą dżojstiku oraz konsoli operatorskiej wyposażonej między innymi w monitor, na którym wyświetlany jest obraz i celownik z kamery umieszczonej na wieży. Samochód jest przystosowany do przewozu pięciu żołnierzy z pełnym ekwipunkiem w komfortowych jak na pojazd wojskowy warunkach. Opancerzenie chroni znajdujących się w środku przed pociskami kalibru 7,62 mm oraz przed skutkami wybuchu miny lub IED do 6 kg TNT. Pojazdy tej klasy są wykorzystywane przez armie całego świata głównie do zadań patrolowych w czasie pełnienia misji zagranicznych, w rejonach, gdzie istnieje duże zagrożenie ze strony terrorystów lub partyzantów. 

Oprócz Tura AMZ-Kutno przedstawiło także swój najbardziej znany produkt – samochód opancerzony Dzik. Kilkaset sztuk tego pojazdu zakupiła armia iracka.

Inną premierą był Rosomak z zainstalowanym nowym, dodatkowym pancerzem, który został niedawno zakupiony w Izraelu. Po serii pomyślnie zdanych testów na polskich poligonach kilkanaście takich dodatkowych zestawów opancerzenia, dostosowanych do montażu nawet w warunkach polowych, zostało pod koniec czerwca wysłanych do Afganistanu, gdzie zostały zainstalowane na transporterach i już w tej chwili dobrze służą tam polskim żołnierzom. Właśnie ze względu na ten pancerz, a także większą siłę ognia, w Afganistanie Rosomaki są częściej wykorzystywane w różnego rodzaju operacjach niż otrzymane od Amerykanów Hummery.

Wojskowe Zakłady Uzbrojenia nr 2 na swoim stanowisku zaprezentowały dwie modernizacje zestawów przeciwlotniczych. Pierwszą była wyrzutnia zestawu Kub zintegrowana z amerykańskimi pociskami Sea Sparrow. Drugą propozycja była modernizacja zestawu Osa, polegająca głównie na wymianie wyposażenie elektronicznego pojazdu. I tak na zmodernizowanych Osach znajdzie się nowy system identyfikacji swój-obcy, system GPS, cyfrowe konsole operatorów, kamera dalekiego zasięgu, a także dalmierz laserowy. Ponadto Osy dostosowano do odpalania pocisków typu „odpal i zapomnij”, a także poprzez zastosowanie technologii cyfrowych wyeliminowano konieczność strojenia i regulacji za każdym razem od nowa. WZU przedstawiły także mobilny zintegrowany system rozpoznania pola walki SRPW-12 na podwoziu HMMWV. Pozwala on na detekcję oraz identyfikację wroga za pomocą kamer zwykłych oraz pracujących w podczerwieni, laserowy pomiar odległości, pomiar i ustalanie współrzędnych, a także wizualizację sytuacji taktycznej na polu walki oraz transmisję danych oraz obrazu do innych odbiorców. WZU posiadają w swojej ofercie także uzbrojonego HMMWV o nazwie Trynka, ale nie został on zaprezentowany on na targach.

Szeroki wachlarz produktów zaprezentowała Huta Stalowa Wola.
M.in. wyrzutnię rakietową WR-40 Langusta. Zamontowana jest ona na podwoziu Jelcza służy do niszczenia siły żywej przeciwnika, jego środków ogniowych oraz umocnionych stanowisk obronnych i szeroko pojętego zakłócania i dezintegracji działań przeciwnika. Salwa czterdziestu pocisków wystrzeliwana jest w ciągu dwudziestu sekund, po czym pojazd może zmienić położenie, unikając w ten sposób ataku odwetowego. Maksymalny zasięg pocisków wynosi 32 km dla rakiet z głowicą kasetową oraz 42 km dla rakiet wyposażonych w głowicę odłamkowo-burzącą. 

HSW wystawiła także dobrze systemy minowania narzutowego na gąsienicowym podwozu MTLB oraz na Jelczu. Poza nośnikiem obie wersje niczym sie nie różnią, poza tym, że na Jelczu opcjonalnie może być zainstalowanych sześć zamiast czterech miotaczy min, z których każdy zawiera dwadzieścia min. Systemy te służą do układania zapór minowych o różnym kształcie i gęstości, a także z możliwością ustawienia autodestrukcji po określonym czasie. A wszystko to nadzoruje komputer pokładowy, do którego wystarczy tylko wprowadzić odpowiednie dane. 

Uzupełnieniem oferty producenta ze Stalowej Woli był sprzęt inżynieryjny pod postacią koparko-ładowarki. Można do niej zainstalować kilkanaście różnego rodzaju lemieszy i łyżek – praktycznie do wykonania każdej roboty ziemnej.

Bumar zaprezentował nową odmianę swojego flagowego produktu – czołgu PT-91 Twardy w wersji eksportowej oznaczonej PT-91 Ex. Niestety, producent ograniczył sie do podania do publicznej wiadomości tylko pewnych ogólników, jeśli chodzi o jego wyposażenie. I tak czołg posiada nowy tysiąckonny silnik, zmodernizowaną lufę kalibru 125 mm, system kierowania ogniem w systemie „hunter-killer”, podwójną stabilizację armaty, oraz znaną dotąd głównie z lotnictwa tzw. czarną skrzynkę. Oprócz tego pojazd posiada system ochrony wzroku Pandora, pancerz reaktywny Erawa, klimatyzowane wnętrze, system samoosłony Obra-3 oraz system automatycznego wykrywania i sygnalizacji skażeń chemicznych i radioaktywnych. 

Z Radwaru – firmy należącej do grupy Bumar - pochodzi Kontenerowa Kancelaria Kryptograficzna i Kancelaria Tajna KKT-15. Przeznaczona jest do kompleksowej ochrony informacji niejawnej w warunkach polowych. Może ona być wykorzystywana przez polowe stanowiska dowodzenia, jednostki będące na misjach zagranicznych, siły szybkiego reagowania oraz poligony. Konstrukcja kontenera zapewnia szczelność elektromagnetyczną, posiada on dwa poszycia, pomiędzy którymi znajduje się niepalny materiał izolujący termicznie jak i akustycznie. Kontener podzielony jest na trzy części, z których jedna zabudowana jest urządzeniami niezbędnymi do funkcjonowania kancelarii, a dwie pozostałe wypełniono podstawowym wyposażeniem kancelarii kryptograficznej i tajnej.

Wojskowe Zakłady Motoryzacyjne nr 5 z Poznania wystawiły trzy propozycje. Pierwsza to zmodernizowany BWP-1 – Puma. Główna zmiana ma polegać na wymianie przestarzałej wieży z armatą 76 mm, na nowoczesną, bezzałogową wieżę RCWS-30, z działkiem 30 mm. Niestety prezentowany egzemplarz posiadał inne unowocześnienia, ale wieża pozostała stara. Oprócz tego systemu uzbrojenia, modernizacja polega na zamontowaniu systemu ochrony przed opromieniowaniem laserowym, zainstalowaniu nowoczesnego systemu napędowego, którego wymiana trwa krócej niż 60 minut, dołożeniu do gąsienic gumowych nakładek umożliwiających jazdę po drogach publicznych, wymianie amortyzatorów pozwalających na zwiększenie resursu międzyprzeglądowego oraz gniazda diagnostycznego umożliwiającego szybką diagnostykę jednostki napędowej oraz akumulatorów. Drugą propozycją był KTO Irbis, oparty na skróconej wersji KTO Ryś. Ten sześciokołowy pojazd zaprezentowany był w konfiguracji gładkiej – bez żadnego uzbrojenia, aczkolwiek takie może być zainstalowane. Jego załoga składa się z ośmiu osób. Irbis przystosowany jest do transportu lotniczego samolotami klasy C-130 Hercules lub większymi. Wnętrze pojazdu jest klimatyzowane oraz zabezpieczone przed wpływem skażeń zewnętrznych. Transporter napędzany jest szybkowymiennym silnikiem o mocy 350 KM. Jak zapewnia producent, pojazd bazowy może być dowolnie skonfigurowany w zależności od życzenia zamawiającego. 

Jako trzeci na stoisku WZM stał Wóz Ewakuacji Medycznej Ryś MED. Wozy tego typu są już użytkowane przez polskich żołnierzy na misjach zagranicznych i zbierają bardzo pozytywne opinie. Ryś MED jest przeznaczony do ewakuacji rannych z pola walki w bezpośredniej styczności z nieprzyjacielem oraz udzielenia rannym pierwszej pomocy oraz podtrzymanie czynności życiowych. Załoga składa się z czterech osób: dowódcy, kierowcy i dwóch sanitariuszy. Całość chroniona jest pancerzem stalowym z elementami kompozytowymi. Pojazd jest przystosowany do transportu czterech rannych na noszach lub ośmiu w pozycji siedzącej. Aby ułatwić udzielanie pomocy, przy tylnej klapie został zainstalowany trap załadunkowy dla noszy. Wyposażenie medyczne obejmuje instalacje tlenowe, uchwytu do kroplówek, 4 pary noszy, nosze z deską ortopedyczną, szyny unieruchamiające oraz szyny do zainstalowania defibrylatora. Pozostałe wyposażenie to: odbiornik GPS, układy klimatyzacji i filtrowentylacji, systemy przeciwpożarowe i przeciwwybuchowe oraz układ samoosłony przed opromieniowaniem laserowym. 

Wojskowe Zakłady Mechaniczne z Siemianowic Śląskich po raz kolejny pokazały bardzo głęboką modernizację opancerzonego samochodu rozpoznawczego BRDM-2, o nazwie Szakal. Modernizacja ta obejmuje wymianę silnika na produkowany przez IVECO silnik z turbodoładowaniem o mocy 125 kW, powiększenie przestrzeni przedziału załogi i zwiększenie wyporności podczas pływania, zamontowanie ergonomicznych foteli, instalacje dwuobwodowego układu hamulcowego, wyposażenie pojazdu w klimatyzację, zamontowanie pasywnych przyrządów noktowizyjnych, montaż dzienno-nocnego celownika uzbrojenia głównego na które składają się sprzężone karabiny maszynowe 12,7 mm i 7,62 mm. Oprócz tego wykonano szereg mniejszych usprawnień jak montaż specjalnego kosza na koło zapasowe czy nowe uchwyty i póki na wyposażenie dodatkowe czy instalacja cyfrowego systemu łączności wewnętrznej i zewnętrznej. 

Wojskowe Zakłady Elektroniczne we współpracy z Cenzinem zaprezentowały system Przebiśnieg. Jest to dający się zamontować na siedmiu pojazdach system służy do wykrywania, klasyfikacji, identyfikacji i zakłócania sygnałów radiowych, lokalizacji nadajników, przechwytywania sygnałów i ich klasyfikacji oraz rozpoznania radiowego. Każdy zestaw składa się z wozu dowodzenia, trzech stacji COMINT służących do rozpoznania i analizy wywiadowczej przechwyconych transmisji oraz trzech stacji ECM, których zadaniem jest zakłócanie sygnałów nieprzyjaciela. W zależności od życzenia zamawiającego Przebiśnieg może być umieszczony na gąsienicowym podwoziu MTLB, na standardowym dwudziestostopowym kontenerze lub na kołowych transporterach bazowych.

Bogatą ekspozycję zaprezentowała radomska Fabryka Broni „Łucznik”. Znalazły się na niej praktycznie wszystkie oferowane przez nią wyroby produkowane w Radomiu jak i te, których „Łucznik” jest jedynie sprzedawcą na polskim rynku. I tak: były wszelkie możliwe odmiany karabinu Beryl, Mini-Beryl, pistolety maszynowe PM-98 Glauberyt, pistolety P-99, strzelby myśliwskie i karabiny sportowe. Do tego oczywiście producent prezentował całe niezbędne wyposażenie dodatkowe jak tłumiki, latarki, celowniki laserowe, magazynki, podpórki, granatniki oraz inne rzeczy dające się zainstalować na szynie PICATTINY. Warto zwrócić uwagę, że obecnie w każdej broni, nawet krótkich wersjach karabinków instaluje się z przodu dodatkowe uchwyty pistoletowe. Podnosi to znacznie ergonomiczność użytkowania.

Warto wspomnieć jeszcze, że obecna była również ekspozycja firmy Harley-Davidson z motocyklami przeznaczonymi dla policji oraz spora wystawa producentów oferujących wyposażenie jak i całe samochody dla straży pożarnej."
train,"2007-09-17: Najmniejszy odtwarzacz MP3 na świecie

Na targach IFA w Berlinie zaprezentowano odtwarzacz MP3 Microkey szwajcarskiej firmy Zicplay. Jest on najmniejszym urządzeniem tego typu na rynku.

Odtwarzacz z pojemnością 1GB, odtwarza pliki MP3, WMA oraz WAV. Ma 43 mm długości, 15 mm szerokości oraz waży 18 gramów. Posiada ładowany przez USB 2.0 akumulatorek, który wystarcza na ponad 6 godzin użytkowania. Ponadto urządzenie ma również dotykowy ekranik. Odtwarzacz MP3 może być używany jako pendrive. Jest on kompatybilny z każdym systemem operacyjnym."
train,"2009-08-07: Ukazała się dystrybucja SLAX 6.1.2

Ukazała się nowa wersja dystrybucji SLAX - bazującego na Slackware Live CD dostarczającego między innymi jako domyślnego desktopu KDE 3.5. 

SLAX 6.1.2 przynosi między innymi: 

SLAX jest jedną z dystrybucji Linuksa typu Live CD. Jest on uruchamialną płytą CD zawierającą system operacyjny Linux. Umożliwia uruchomienie Linuxa bezpośrednio z CDROM'u bez jakichkolwiek instalacji. Opisany tutaj Live CD zbudowany jest w oparciu o dystrybucję Slackware Linux."
train,"2006-11-28: USA: Edward Mazur nie wyjdzie z aresztu za kaucją

Decyzją sądu w Chicago polski biznesman Edward Mazur, który podejrzany jest o podżeganie do zabójstwa Marka Papały, nie zostanie wypuszczony z aresztu za kaucją.

Pomimo 4 mln dolarów, które obrona Edwarda Mazura chciała wpłacić za zwolnienie z aresztu ich klienta, decyzja sądu była negatywna.

""""Sprawa musi być poważna i podparta mocnymi dowodami, skoro nawet taka kwota nie wpłynęła na decyzję sędziego o zwolnieniu pana Mazura z aresztu"""" - powiedział prokurator krajowy Janusz Kaczmarek.

Do końca procesu Edward Mazur pozostanie w areszcie w Chicago, w oczekiwaniu na wyrok w procesie ekstradycyjnym do Polski. Decyzja amerykańskiego sędziego nie zaskoczyła nikogo zważywszy na fakt, że taka decyzja podejmowana jest w większości procesów ekstradycyjnych w USA. 

Następne posiedzenie w sprawie ekstradycji E. Mazura ma się odbyć 29 listopada rano czasu amerykańskiego."
train,"2005-04-29: Andrzej Aumiller nowym szefem komisji ds. Afery Orlenu

W sytuacji ciężkiej choroby Józefa Gruszki, który po wylewie krwi do mózgu na targach rolnych przebywa w szpitalu w Kaliszu, komisja ds. PKN Orlen postanowiła wybrać nowego przewodniczącego. Nie obyło się bez przepychanek i ostrej polemiki przedstawiciela Platformy Obywatelskiej, Konstantego Miodowcza z reprezentantem Unii Pracy, wiceprzewodniczącym komisji, Andrzejem Aumillerem. Poseł PO zarzucił członkowi UP wykorzystywanie sytuacji choroby Gruszki do własnych celów, na co pełniący obowiązki przewodniczącego Aumiller ripostował, że stan przewodniczącego nie rokuje poprawy, więc dyskusja jest jak najbardziej celowa.

Po porannej dyskusji prezydium komisji dyskusji postanowiono zaproponować trzy warianty: pierwszy, gdzie byłaby jedna osoba, pełniąca obowiązki przewodniczącego, a także druga, gdzie przewodnictwo byłoby rotacyjne między 3 dotychczasowymi wiceprzewodniczącymi: Aumillerem, Zbigniewem Wassermanem z Prawa i Sprawiedliwości i Romanem Giertychem z Ligi Polskich Rodzin, nie uzyskały poparcia. Przegłosowana została opcja trzecia - będzie jeden, nowy przewodniczący, poseł Józef Gruszka zostanie szeregowym członkiem komisji. Pojawiły się dwie kandydatury (przy czym za pierwszym razem tak zgłoszony przez Bogdana Bujaka Aumiller, jak i zaproponowany przez niezrzeszonego Zbigniewa Witaszka Wasserman nie zgodzili się, dopiero zaproponowani po raz drugi wyrazili zgodę), a w wyniku głosowania, dzięki 5 głosom poparcia, przy 3 sprzeciwu, 1 wstrzymującym się (Roman Giertych) i 1 niegłosującym (konstanty Miodowicz) szefem orlenowskiej komisji został wybrany Andrzej Aumiller.

Przed komisją jeszcze dużo pracy, gdyż zarówno mnogość wątków, jak i wewnętrzne tarcia między członkami komisji (szczególnie w obliczu zarzutów, jakie padły pod adresem reprezentującego SDPL Andrzeja Celińskiego) łączą się z ryzykiem rozwiązania komisji wraz z całym Sejmem 5 maja, zaś bez przewodniczącego komisja nie miała żadnych prawnych możliwości działania."
train,"2007-11-22: Prof. Bartoszewski wchodzi do rządu

Szef gabinetu politycznego premiera, Sławomir Nowak poinformował, że Władysław Bartoszewski został powołany na sekretarza stanu w Kancelarii Premiera. „Prof. Bartoszewski będzie specjalnym pełnomocnikiem premiera ds. trudnych i ważnych w polityce zagranicznej. Jest do tego predysponowany” – oznajmił Nowak.

""Zdaję sobie sprawę, że w jakimś sensie ta nominacja nie ma charakteru urzędowego, jest to nominacja symboliczna. Chcieliśmy uhonorować autentycznego patrona nowych, dobrych dla Polski zdarzeń, które przygotowujemy"" - powiedział Donald Tusk.

""Nie jestem po to, aby wtrącać się do polityki zagranicznej, ale żeby pomóc, gdy będzie to potrzebne"" - stwierdził Bartoszewski.

Władysław Bartoszewski osobiście miał wpływ na to jakie dokładnie stanowisko obejmie. Zdecydował się na wzmacnianie rządowej polityki zagranicznej na odcinku relacji z Niemcami i Izraelem.

Profesor Władysław Bartoszewski od początku ostatniej kampanii wyborczej zaangażował się w jej rozstrzygnięcie, opowiadając się po stronie Platformy Obywatelskiej.

Choć nowy minister to były dwukrotny minister spraw zagranicznych, dyplomata, honorowy obywatel Państwa Izrael, wykładowca wielu uczelni polskich i niemieckich, przyjaciel Helmuta Kohla, Richarda von Weizsaeckera czy Szewacha Weissa, bohater II wojny światowej, kawaler Orderu Orła Białego, etc., to jego udział w nowym rządzie jest komentowany przez opozycję jako „kwiatek do kożucha”.

Związany z PiS Krzysztof Wyszkowski, były działacz opozycyjny w PRL ocenił, że prof. Bartoszewski „politycznie nie istnieje”, a także „myli prowadzenie skutecznej polityki z osobistym autorytetem”. Jednak Platforma dostrzega przydatność i umiejętności Bartoszewskiego uznając go za swoją „tajną broń”. „To nasza wunderwaffe, osoba, która ma niesamowity potencjał i siłę rażenia. (...) Jest przeznaczony do mission-imposible w kontaktach zagranicznych” – stwierdza Jacek Saryusz-Wolski, europoseł PO, były wiceprzewodniczący Parlamentu Europejskiego."
train,"2005-04-16: Kraków: wkrótce ruszy przebudowa ulicy Pawiej

Jak poinformował serwis Gazeta.pl, Agencja Rozwoju Miasta Krakowa, będąca inwestorem zastępczym dla gminy Kraków, podpisała właśnie umowę z konsorcjum Budimex Dromex S.A. i Ferrovial Agroman S.A. na generalną przebudowę ulicy Pawiej w sąsiedztwie krakowskiego dworca PKP. Konsorcjum to zwyciężyło przetarg ogłoszony w czerwcu 2004 roku.

Umowa opiewa na kwotę 9,84 mln euro (netto), która zostanie pokryta przez Europejski Bank Odbudowy i Rozwoju oraz Europejski Bank Inwestycyjny. Na odcinku 420 metrów istniejąca ulica Pawia zostanie przebudowana i poszerzona, a ponadto przedłużona o dalsze 370 metrów aż do ulicy Warszawskiej (w okolicy Politechniki Krakowskiej i węzła z ulicą 29 Listopada). Na całej długości nowej ulicy Pawiej położone zostaną tory tramwajowe, które w rejonie wspomnianego węzła złączą się z budowaną linią szybkiego tramwaju. Ponadto przedłużona zostanie ulica Szlak oraz przebudowane znajdujące się przy dworcu PKP skrzyżowanie ulic Pawiej, Lubicz, Basztowej i Westerplatte (powstanie tam rondo). Zakończona zostanie także budowa tunelu drogowego pod dworcem.

Harmonogram prac ustali w przyszłym tygodniu Zarząd Dróg i Komunikacji w porozumieniu z Agencją Rozwoju Miasta. Wiadomo, że budowa ulicy Nowej Pawiej potrwa co najmniej do końca 2006 roku. W tym czasie ruch samochodowy w okolicy dworca PKP i północno-wschodniej części Starego Miasta będzie bardzo utrudniony.

Przebudowa ulicy Pawiej jest jedną z kilku wielkich inwestycji, których realizację rozpoczęto w rejonie krakowskiego dworca, gdzie ma powstać nowoczesne Krakowskie Centrum Komunikacyjne. Do pozostałych należą między innymi:

Ze wspomnianymi inwestycjami powiązana jest także rozpoczęta radykalna przebudowa Ronda Mogilskiego, położonego na trasie szybkiego tramwaju. W pobliżu Ronda budowany jest ponadto nowy gmach Opery Krakowskiej. Konieczne jest także wybudowanie nowej drogi dojazdowej do Regionalnego Dworca Autobusowego. Zależności między wszystkimi inwestycjami oraz złożoność procedur formalnych powodują nawarstwianie się opóźnień, sięgających w przypadku niektórych planów nawet kilku lat."
train,"2006-08-13: Żużel: Jonson wygrywa Grand Prix Skandynawii

Szwed Andreas Jonsson zwyciężył w żużlowym Grand Prix Skandynawii, odbywającym się w Malilli. Drugie miejsce zajął Hans N. Andersen z Danii, a trzecie i czwarte Leigh Adams i lider klasyfikacji generalnej GP, Jason Crump, obaj z Australii.

Jarosław Hampel odpadł w półfinale i ostatecznie zajął siódme miejsce. Tomasz Gollob uplasował się na jedenastej, a Piotr Protasiewcz na dwudziestej pozycji.

Po siedmiu turniejach Grand Prix prowadzi Crump (151 pkt) przed Gregiem Hancockiem (USA, 95 pkt). Tomasz Gollob zajmuje 8. miejsce (66 pkt)."
train,"2010-11-26: John Kristian Dahl zwycięzcą biegu sprinterskiego techniką klasyczną w Kuusamo podczas zawodów PŚ

John Kristian Dahl z Norwegii wygrał bieg sprinterski techniką klasyczną w fińskim Kuusamo podczas zawodów Pucharu Świata. Najlepszy z Polaków Maciej Kreczmer był 57.

Drugi był Kazach Aleksiej Poltaranin, a trzeci Sami Jauhojarvi.

Pozostali Polacy zajęli także odległe miejsca: Sebastian Gazurek był 95., Mariusz Michałek 103., a Maciej Staręga - 105."
train,"2009-06-08: Wielki Brat ma 60 lat

Swoje 60 urodziny obchodzi Wielki Brat. Dokładnie 60 lat temu, 8 czerwca 1949 roku została wydana książka ""Rok 1984"" George'a Orwella. Prorocza antyutopia o systemie totalitarnym, w którym rządzi Partia na czele z Wielkim Bratem.

Książka uznawana za najlepszy literacki opis totalitaryzmu i jedną z najważniejszych powieści politycznych w historii. Tytuł książki wziął się z roszady cyfr roku, w którym George Orwell zaczął pracę nad powieścią (1948).

Orwellowi nie dane było doczekać tego roku. Książkę, która go unieśmiertelniła, pisał w szpitalu, w ostatnim stadium gruźlicy na którą zapadł w dzieciństwie. Zmarł rok po wydaniu swojej książki w 1950.

W Polsce do 1989 książka została zakazana przez cenzurę, jedak w latach 80. XX wieku była dostępna w drugim obiegu w postaci przedruków."
train,"2006-12-02: Siatkówka: Polska pokonała zespół Bułgarii i awansowała do finału MŚ w Japonii

Po bardzo zaciętym i wyrównanym spotkaniu Polska pokonała zespół Bułgarii i awansowała do finałów Mistrzostw Świata piłki siatkowej, które odbywają się w Japonii. Pomimo tego, że początek spotkania kontrolowała kadra Polski (w drugim secie drużyna Raula Lozano prowadziła nawet 15:10), całość meczu była bardzo wyrównana, a emocje towarzyszyły kibicom do ostatniej zagrywki. Polska jutro zagra o złoty medal Mistrzostw Świata z zespołem Brazylii, który dziś pokonał reprezentację Serbii i Czarnogóry 3:1."
train,"Gdańsk-Sobieszewo: wystawa ""W drodze..."" 2016

Artyści biorący udział w wystawie:.

Bach Alicja, Biberstein Maciej, Bogusławski Tomasz, Gajewski Roman, Glaza Tomasz, Gliszczyński Krzysztof, Joppek Danuta, Karłowski Kuba, Kołyszko Wojciech, Kowalewski Ryszard, Kowalski Piotr, Lasecki Hugon, Łopaciński Przemysław, Łotocka - Huelle Ida, Paszkowski Cezary, Sładczyk Mariusz, Socha Andrzej, Szczodrowska Katarzyna, Targońska Maria, Tomaszewska-Sobko Grażyna, Tumielewicz Czesław, Wąsiel Zbigniew, Zalewska - Sładczyk Beata, Zwolicki Jan, Kiesel Werner, Klug - Berninger Irmtraud, Krug - Stuehrenberg Cornelia, Kuhn Magnus, Nerowski Gerhard, Schaller Roland
Wstęp wolny."
train,"2006-05-09: Studenci protestują przeciwko powołaniu Romana Giertycha na ministra edukacji

We wtorek w godzinach popołudniowych kilkuset studentów protestowało w Warszawie po raz kolejny przeciwko polskiej scenie politycznej. W zeszłym roku niedługo po wyborach poprzez protesty w różnych miastach żakowie domagali się powstania koalicji PiS-PO. Tym razem spotkali się pod siedzibą Sejmu.

Studenci sprzeciwili się temu, że ministrem edukacji został Roman Giertych. Uważają, że honorowy przewodniczący Młodzieży Wszechpolskiej, organizacji ich zdaniem faszyzującej, nie powinien mieć wpływu na edukację i wychowanie polskiej młodzieży. Domagali się też odsunięcia Andrzeja Leppera. Wykrzykiwano między innymi: """"Roman Giertych musi odejść!"""", """"Edukacja, nie indoktrynacja!"""", """"Lepper do więzienia, Roman do widzenia!"""", """"Romku, do domku!"""".

Cały przemarsz ochraniany przez policję przebiegł spokojnie. Oprócz studentów uczestniczyli w nim przedstawiciele młodzieżówek partii lewicowych. Roman Giertych nie przejął się protestami żaków. Nie uwierzył też, że była to niezależna inicjatywa. Według niego za całą sprawą stoi SLD i lewackie młodzieżówki. Dodał, że wszelki oskarżenia nie mają podstaw, a osądzone powinny być jego konkretne decyzje."
train,"V Ogólnopolski Zjazd i Wiec Rodzimowierczy odbędzie się w Korzkwi k/Krakowa

W dniach 4-6 sierpnia 2017 w Korzkwi koło Krakowa odbędzie się V Ogólnopolski Zjazd i Wiec Rodzimowierczy.

Organizację tegorocznego, piątego już zjazdu rodzimowierców z całej Polski koordynuje małopolska wspólnota zrzeszona w Konfederacji Rodzimowierczej: Gromada „Wanda”. Wydarzenie będzie miało miejsce w ośrodku wypoczynkowo-szkoleniowym w Korzkwi niedaleko Krakowa w terminie od 4 do 6 sierpnia.

W programie zjazdu przewidziano m.in. wspólną wizytę w krakowskim Muzeum Archeologicznym, dyskusje o postawach proekologicznych w rodzimowierstwie, wykład Scotta Simpsona z Uniwersytetu Jagiellońskiego, a także koncert folkowego zespołu Jar.

Przypomnijmy: inicjatywa została zapoczątkowana w 2013 roku z ramienia zarejestrowanych w Polsce związków wyznaniowych odwołujących się do rodzimej wiary Słowian. Dotychczasowa współpraca zaowocowała wspólnym podjęciem kilku inicjatyw oraz integracją polskich rodzimowierców, czego jednym z przejawów było zawiązanie w trakcie III Wiecu związku wspólnot, stowarzyszeń i związków wyznaniowych – Konfederacji Rodzimowierczej.

Oficjalnie wydarzenie Zjazdu można znaleźć w serwisie Facebook pod adresem: http://www.facebook.com/events/282477312187878/."
train,"2010-08-27: 50 lat amerykańskiego programu wywiadowczego Corona

18 sierpnia minęło 50 lat od wykonania pierwszej udanej misji wywiadowczej amerykańskiego satelity programu Corona - największego programu wywiadu satelitarnego w historii. Jubileusz został zaznaczony przez producenta satelitów serii Corona, firmę Lockheed Martin, oraz amerykańskie organizacje rządowe nadzorujące program: National Reconnaissance Office (NRO) i National Geospatial-Intelligence Agency (NGA).

Program Corona był efektem nakłonienia dowództwa armii amerykańskiej do możliwości obserwacji terytorium ZSRR z orbity okołoziemskiej. Program, rozpoczęty pod nazwą Discoverer, zainaugurował lot satelity Discoverer 0, 21 stycznia 1959. Jego misja zakończyła się fiaskiem. Podobnie jak dwanaście następnych. Liczne fiaska pociągały za sobą ogromne koszty. Same starty 12 rakiet typu Thor kosztowały około 150 mln. USD (wycena z 1985 roku). Fiasko misji Discoverer 11 doprowadziło do osobistej interwencji zastępcy dowódcy sztabu sił powietrznych, generała Curtisa LeMaya, w zakładach Lockheeda. Domagał się podjęcia nadzwyczajnych kroków korekcyjnych i osobistego nadzoru kierownictwa Lockheeda nad eliminacją usterek. Richard Bissell, kierownik programu z ramienia CIA, skutecznie jednak podtrzymywał zainteresowanie wojska satelitami Pomogła mu tym również historia.
12 maja 1960 doszło do zestrzelenia przez Związek Radziecki samolotu wywiadowczego U-2, co wywołało skandal i światowy kryzys. Ówczesny prezydent USA, Dwight Eisenhower, wstrzymał loty szpiegowskie. Dało to szansę do wykazania przewagi wywiadu satelitarnego. Dodatkową presją dla zaangażowanych w projekt Corona był zbliżający się dziewiczy start konkurencyjnego programu SAMOS. Rakieta Thor Agena A wystartowała z czternastym satelitą Discoverer 12 sierpnia 1960.

Po wykonaniu 17 okrążeń Ziemi, 18 sierpnia, ze stacji naziemnej na wyspie Kodiak, wysłano do statku komendę radiową rozpoczynającą sekwencję powrotu kapsuły. Człon Agena A przyjął odpowiednie położenie i za pomocą małych sprężyn odepchnął od siebie kapsułę powrotną. Kapsuła została wprawiona w ruch obrotowy przez system silniczków gazowych, co miało zapewnić jej lepszą stabilność. Silnik hamujący zmniejszył prędkość kapsuły o około 400 m/s, po czym silniczki gazowe zatrzymały ruch obrotowy statku. W trakcie wchodzenia do atmosfery, od kapsuły z osłoną termiczną odłączyła się część, która dokonała deorbitacji statku. Około 15 km nad ziemią otworzył się mały spadochron, włączyła radioboja i lampa stroboskopowa. Odłączono także niepotrzebną już osłonę termiczną. Po ustabilizowaniu się lotu kapsuły, otworzył się duży spadochron hamujący. W wyniku nieporozumienia między załogami drużyn przechwytujących, które miały pochwycić kapsułę w locie, wpadała ona do wód Oceanu Spokojnego, około 610 km w kierunku północ-północny zachód od Honolulu. Śmigłowce, po zaczepieniu lin przez nurka, wydostały ją z oceanu i przewiozły na pokład statku USS ""Haiti Victory"". Następnie przewieziono ją do Pearl Harbor. Satelita nie przenosił żadnych kamer, ale mimo braku osiągnięć wywiadowczych jego misja okazała się sukcesem. Kapsuła powrotna zostały zaprezentowane prezydentowi Eisenhowerowi 15 sierpnia 1960.

Udany test kapsuły zrobił wrażenie na przedstawicielach rządu. Sprowadzenie jej na Ziemię, mimo nieplanowanego wodowania, było pierwszym udanym sprowadzeniem obiektu z orbity okołoziemskiej. Sowieci dokonali tego ponad tydzień później, w trakcie misji Korabl-Sputnik 2. To jednak kolejna, piętnasta misja (Discoverer 14), miała być dla programu Corona przełomowa.
Rakieta Thor Agena A wyniosła go na orbitę 18 sierpnia 1960. Po starcie i wykonaniu zdjęć, kapsuła powrotna odczepiła się od reszty statku, który stanowił człon Agena A rakiety nośnej. Kapsuła weszła w atmosferę nad Alaską. Rozłożony spadochron hamujący został dostrzeżony 360 mil na południowy wschód od Honolulu, przez załogę samolotu C-119 z 593rd Test Squardon, z bazy lotniczej Hickam na Hawajach. Przechwycenie kapsuły przez samolot C-119 powiodło się za trzecim podejściem. Misja Discoverera 14 trwała 27 godzin. Przeleciał on w tym czasie 450 000 mil. Czternasta misja systemu wywiadowczego CORONA była pierwszą w pełni udaną misją. Kapsuła wykonała 1 432 zdjęcia obszaru Związek Socjalistycznych Republik Radzieckich o łącznej powierzchni 5,65 mln. km2, zużywając przy tym 1081 m taśmy filmowej. Rozdzielczość zdjęć wynosiła ok. 8 m na punkt. Zgodnie z planem została przechwycona w locie. Zdjęcia i powodzenie misji, wywołały euforię w służbach wywiadowczych USA. O uzyskanych zdjęciach mówiono: ""przerażające"" i ""zdumiewające"". Bardzo prawdopodobne, że powodzenie tej misji uratowało projekt CORONA przed likwidacją. Po obejrzeniu zdjęć, prezydent Eisenhower zażądał zrobienia wszystkiego, by zachowano ich tajność. Gdy komentarz zszedł w dół po drabinie dowodzenia, zmienił się zupełnie i przybrał wydźwięk zniszczyć kapsułę - kapsuła powrotna została rozmontowana na części pierwsze.
Najpewniej dzięki tym dwóm misjom program Corona był kontynuowany, stając się w efekcie powodem powstania National Reconnaissance Office (NRO), tj. Narodowego Biura Rozpoznania. W trakcie 12 lat trwania programu Corona, wysłano 145 satelitów (102 zwróciły użyteczne zdjęcia), które wykonały ponad 800 000 zdjęć Ziemi. Statki Corona mają na koncie wiele przełomowych osiągnięć, jak wspomniany pierwszy w historii powrót na Ziemię. Satelity były również platformą technologiczną i badawczą. Wiele razy przenosił eksperymenty promieniowania, czujniki meteorologiczne, próbki materiałów, a nawet żywe zwierzęta. Sam Discoverer 0 był pierwszym satelitą zbudowanym przez Lockheed Martin, obecnie jedną z większych firm na świecie. LM otrzymał kontrakt na budowę Discovererów w 1956 roku.

Zdjęcia z satelitów Corona pozostawały ściśle tajne do 22 lutego 1995. Wtedy to Bill Clinton wydał rozporządzenie o ich odtajnieniu, wraz ze zdjęciami z kolejnych dwóch serii satelitów wywiadowczych, KH-5 Argon i KH-6 Lanyard. W 2002 Clinton odtajnił jeszcze zdjęcia z satelitów KH-7 (1963-1967) i KH-9 (1971-1986).

Program, już pod nazwą KeyHole (nadaną wstecznie w 1962 roku), trwa do dzisiaj.

W polskojęzycznej Wikipedii można znaleźć opis 106 misji satelitów KeyHole, od KH-1 (Discoverer) do KH-7 (Gambit), licząc od początku programu Corona."
train,"Na Facebooku powstaje inicjatywa zorganizowania Letnich Igrzysk Olimpijskich 2024 w Polsce

Na społecznościowym portalu internetowym Facebook powstała wczoraj społeczna inicjatywa ""Letnie Igrzyska Olimpijskie 2024 w Polsce"".

Inicjatorzy akcji jej opis udostępnili na wolnej licencji CC-BY-SA 3.0, który poniżej można przeczytać.

Przypominamy, że pomysł organizacji Igrzysk w Polsce nie jest nowy. Zakopane przegrało z Turynem walkę o organizację Zimowych Igrzysk w 2006 roku. Natomiast Kraków chciał zorganizować Igrzyska w roku 2020 - ostatecznie nie została zgłoszona kandydatura miasta, a inicjatywa ""Kraków 2020"" upadła. Organizatorzy najnowszej akcji nie mówią o jakie konkretne miasto chcą walczyć."
train,"Debata oksfordzka na temat hejtu w internecie

27 stycznia 2015 roku w Barze Studio w Warszawie odbędzie się debata oksfordzka dotycząca hejtu w internecie pod tytułem: ""Fora ze dwora"". Dyskutanci mają rozmawiać o granicach wolności słowa w kontekście mowy nienawiści ewentualnego prawa w tym zakresie.

Podczas debaty mają zostać postawione pytania takie jak: Czy Internet powinien być kontrolowany, a jeśli tak, to do jakiego stopnia? Czy należy „czyścić“ go z nienawiści, czy raczej zostawić bez ingerencji?

Spotkanie poprowadzi Małgorzata Borowska. W debacie wezmą udział:
Debata jest organizowana przez Fundację im. Stefana Batorego we współpracy z Fundacją Fundusz Mediów w ramach programu Obywatele dla Demokracji finansowanego z Funduszy EOG.

Bar Studio mieści się w Pałacu Kultury i Nauki, Plac Defilad 1. Spotkanie rozpocznie się o godzinie 19:00"
train,"2005-05-07: 169. derby Krakowa: Cracovia na tarczy

W rozegranych wczoraj 169. piłkarskich derbach Krakowa pomiędzy Cracovią a Wisłą Kraków, podopieczni Wojciecha Stawowego przegrali na własnym stadionie 1:0. Zwycięskiego gola dla Białej Gwiazdy strzelił w 22 minucie spotkania lider klasyfikacji strzelców Ekstraklasy - Tomasz Frankowski. Przelobował on po podaniu Sobolewskiego bramkarza Cracovii, Macieja Cabaja.

Przebieg meczu.

Pomimo, iż padł tylko jeden gol, sytuacje do zmiany wyniku miały obydwie drużyny. W początkowej fazie meczu okazje strzeleckie mieli Tomasz Moskała i Krzysztof Przytuła. Zepchnięci do obrony wiślacy musięli polegać na swoim bramkarzu - Radosławiu Majdanie. Dopiero po kwadransie gry, pierwsza groźna sytuacja zaistniała pod polem bramkowym ""Pasów"". Maciej Zieńczuk oddał silny strzał na bramkę, pod poprzeczkę, ale został on wybroniony przez bramkarza.

W 22 minucie meczu po kontrataku piłkarzy Wisły, Tomasz Frankowski zdobył jedyną bramkę w tym meczu. Wykorzystał on podanie Macieja Żurawskiego i Radosława Sobolewskiego i technicznym strzałem posłał piłkę do bramki rywali. W pierwszej połowie """"Franek"""" miał jeszcze dwie dogodne sytuacje, ale ich nie wykorzystał.

Po przerwie mecz stał się mniej atrakcyjny, brakowało ciekawych sytuacji, gra po obu stronach stała się bardziej nerwowa. W 77 minucie na polu karnym po starciu z Cabajem upadł Mauro Cantoro, ale sędzia nie zdecydował się na podyktowanie rzutu karnego. Od 83 minuty Wisła, po zejściu z boiska Sobolewskiego grała w osłabieniu. Pomimo tego, Cracovia nie potrafiła wykorzystać tej przewagi na swoją korzysć.

Niespokojni kibice.

Kibice, którzy niedawno dokonywali aktów pojednania po śmierci papieża Jana Pawła II, znowu zaczęli psuć atmosferę meczu. Kibice gospodarzy wywiesili na trybunach szaliki Wisły i podpalili je. Był to odwet za podobną sytuację z rundy jesiennej. Na dodatek obydwie strony zaczęły się obrzucać wyzwiskami. Po pierwszym gwizdku sędziego, ochroniarze byli zmuszeni oddać kilkanaście strzałów z broni gładkolufowej w celu uspokojenia sytuacji, która ulegałą pogorszeniu.

Statystyki i rekordy.

169. derby Wisły i Cracovii zakończyły się 74 zwycięstwem Wisły. W pozostałych meczach, 58 razy górą była Cracovia, a 36 razy odnotowano remis. Ta wygrana jest także 37 meczem Wisły z rzędu bez porażki. Podobną liczbą może poszczycić się jedynie Widzew Łódź.

Biała Gwiazda powiększyła swoją przewagę nad Groclinem do 15 punktów."
train,"2007-03-17: Tegoroczna ciepła zima efektem działalności człowieka

Tegoroczna zima była najcieplejszą od 1890 roku, kiedy to zaczęto regularne pomiary temperatury powietrza – poinformowała Krajowa Agencja ds. Oceanów i Atmosfery (NOAA).

Jeden z naukowców, Jay Lawrimore, stwierdził, że jest to efekt zjawiska cieplarnianego, powodowanego przez człowieka. Zgadza się z nim również wielu badaczy z różnych krajów. Ocieplenie nie podlega dyskusji. Z eksperymentów wynika, że co dziesięć lat średnia temperatura powietrza wzrasta o 0,2 stopnia Celsjusza. Jeśli ta tendencja się utrzyma, w ciągu najbliższych 200 lat wzrośnie więc o 4 stopnie.

Podczas upływającej zimy najwyższe temperatury zanotowano w Europie, Azji, zachodniej Afryce, południowo-wschodniej Brazylii i północno-wschodnich Stanach Zjednoczonych."
train,"2006-01-05: PiS: Budżet będzie miał poparcie w Sejmie

Politycy Prawa i Sprawiedliwości z premierem Kazimierzem Marcinkiewiczem uważają, że budżet na 2006 rok znajdzie poparcie w Sejmie. Liga Polskich Rodzin, Polskie Stronnictwo Ludowe i Samoobrona uzależniają stanowisko w sprawie budżetu od losu poprawek wniesionych przez te partie. Mało przychylne budżetowi są Platforma Obywatelska i Sojusz Lewicy Demokratycznej.
Sejm zajmie się projektem budżetu na 2006 rok w przyszłym tygodniu, a ostateczne głosowanie zaplanowano na sobotę 14 stycznia.

Premier jest przekonany, że Sejm uchwali budżet na 2006 rok dzięki poparciu 300 posłów. Również marszałek Sejmu, Marek Jurek, uważa, że budżet będzie miał bardzo szerokie poparcie. Szef klubu PiS, Przemysław Gosiewski, zapowiedział, że poprawki zgłaszane do projektu budżetu zostaną przez jego partię rozważone.

Marszałek Sejmu powiedział w czwartek dziennikarzom, że deklarację poparcia dla budżetu złożył mu lider LPR Roman Giertych. Tymczasem Giertych, podczas konferencji prasowej w Krakowie, powiedział, że Liga uzależnia poparcie budżetu od poprawek, jakie zostaną uwzględnione w sejmowym głosowaniu. Według innego polityka LPR Wojciecha Wierzejskiego, LPR poprze budżet.

Liga chciałaby m.in., aby w budżecie znalazło się 500 milionów złotych więcej na infrastrukturę drogową, 80 milionów dla najbiedniejszych gmin oraz ograniczenie administracji o 2-3 mld złotych.

W mediach pojawiły się też doniesienia, że Giertych uzależnia poparcie przez LPR budżetu od uzyskania fotela marszałka Sejmu. Jurek stwierdził jednak, że o takim rozwiązaniu ""rozmawia być może Giertych z Wierzejskim"".

Gosiewski zaprzeczył, by w czasie rozmów z liderem LPR padł postulat objęcia przez Giertycha funkcji marszałka Sejmu. Szef klubu PiS oświadczył też, że nie ma potrzeby rezygnowania z tradycyjnej zasady, że marszałkiem Sejmu zostaje przedstawiciel największego klubu.

Sam Giertych zdementował na antenie ""Radia Maryja"" i w ""Telewizji Trwam"" doniesienia, że marzy mu się fotel marszałka.

Według Janusza Maksymiuka, Samoobrona raczej poprze budżet, ale ostateczne stanowisko uzależnia od przyjęcia poprawek w sprawie paliwa rolniczego, zwiększenia środków na fundusz pracy oraz na budownictwo mieszkaniowe.

Natomiast los poprawek dotyczących dopłat do paliwa rolniczego w wysokości 200 milionów zł, zwiększenia środków na zwalczanie chorób zakaźnych wśród zwierząt - w wysokości 30 milionów złotych, oraz zwiększenia dotacji na działalność związków ochotniczej straży pożarnej zdecyduje o tym, czy budżet uzyska poparcie PSL.

Poprawki dotyczące zmniejszenia kosztów sprawowania władzy - m.in. oszczędności w funkcjonowaniu Kancelarii Sejmu i Prezydenta, Krajowej Rady Radiofonii i Telewizji, ministerstw - zgłosi PO. Szef partii, Donald Tusk, powiedział w czwartek w ""Sygnałach Dnia"", że jego klub powalczy o poprawki i jeśli uzna, że coś sensownego z punktu widzenia interesów kraju udało się wygrać, to poprze budżet. Ale - jak podkreślił Tusk - wydaje mu się to mało prawdopodobne. Wiceszef Platformy, Jan Rokita, uważa, że nie ma merytorycznych powodów do poparcia rządu Marcinkiewicza w kwestii budżetu na 2006 rok. W opinii Rokity szanse na to, że opozycja poprze budżet, są bardzo znikome.

Przeciwko budżetowi będzie SLD. Szef klubu Jerzy Szmajdziński zapowiedział, że rząd nie może liczyć na głosy Sojuszu w głosowaniu nad budżetem na 2006 rok. Według niego, projekt budżetu przygotowany przez rząd Marka Belki został zepsuty przez autopoprawkę ekipy Marcinkiewicza.

Zakładając pełną frekwencję w głosowaniu, poparcie budżetu przez PiS oraz Samoobronę, LPR i PSL, a głosowanie przeciwko przez PO i SLD, budżet mógłby zostać uchwalony przy wyniku 268 głosów ""za"", 187 ""przeciw"". Głosy 5 posłów niezrzeszonych nie będą miały większego wpływu na rezultat głosowania."
train,"Kraków: ""Rozśpiewany tramwaj"" Opery Krakowskiej przejechał ulicami miasta

Kilka minut po godzinie 14 na przystanek tramwajowym ""Rondo Mogilskie"" wjechał specjalny tramwaj oznaczony emblematami Opery Krakowskiej. Z tramwaju słychać było muzykę i śpiew. Dodatkowo na przystanku pojawiły się osoby w strojach rodem z XIX wiecznej Anglii, które zapraszały do przejażdżki pojazdem oraz oczekujących na przystanku częstowały angielskimi muffinami.

W Tramwaju stale podróżował dziecięcy chór Opery Krakowskiej, który umilał swoim śpiewem czas podróżnym i krakowianom. Pasażerowie, którzy zdecydowali się na przejażdżkę tramwajem mieli możliwość spotkania aktorów grających w musicalu ""Mały Lord"".
Jako pierwsi goście specjalni do tramwaju operowego wsiedli reżyser Małego Lorda Janusz Szydłowski oraz dyrektor Opery Krakowskiej Bogusław Nowak. Kolejnymi gośćmi specjalnego tramwaju byli już aktorzy wśród których wyróżniali się trzej odtwórcy tytułowej roli w musicalu. Młodzi artyści zostali wyłonieni w drodze castingu. Aktorzy podczas przejazdów chętnie rozdawali autografy, a także odpowiadali na wszystkie pytania współpodróżnych.

Dodatkową atrakcją dla podróżujących tramwajem operowym, ale także dla wszystkich przechodniów i obecnych na przystankach były specjalne ""Gazety Operowe"" rozdawane wszystkim przez aktorów ucharakteryzowanych na angielskich gazeciarzy.

Tramwaj operowy był innowacyjną akcją promocyjną, reklamującą zbliżającą się światową prapremierę ""Małego Lorda"". Spektakl oparty jest na motywach książki Frances Fogson Burnett. Autorem muzyki i libretta jest Steven Markwick. Premiera odbędzie się na deskach Opery Krakowskiej 12 marca 2011."
train,"2010-07-04: Open'er 2010: „I Feel Better” przy chasydzkiej alternatywie – trzeci dzień imprezy

Trzeci dzień Open'era minął pod znakiem rockowego Kasabian, indie-popowego Hot Chip i chasydzkiej rockowo-elektronicznej alternatywy w wykonaniu Matisyahu. Festiwalowicze znakomicie bawili się przy klubowych brzmieniach i wizualizacjach Gorrilaz Soundsystem. A to tylko niektóre atrakcje drugiej części festiwalu.

Święty Mikołaj, „trasa szybkiego ruchu” między strefami gastronomicznymi – z ruchem nie zawsze prawostronnym, „migracje między scenami”, widok białego od plastikowych kubków po piwie terenu między scenami, no i oblegane prysznice z ciśnieniem wody pozostawiającym wiele do życzenia... Nie ma chyba rzeczy, która nie mogłaby zdziwić podczas Open'era. Pełne życia miasteczko festiwalowe aż tętni od natłoku barwnych, poprzebieranych postaci i ludzi ubranych w różnych stylach.

Przed head-linem....

Kobieco na Tent Stage.

Pierwsze występy podczas trzeciego dnia festiwalu miały miejsce, obok sceny Młodych Talentów, na Tent Stage. Od godz. 17.00 grała wolsztyńska kapela We Call It A Sound, która eksperymentalnie łączy pop i elektronikę. Ten młody zespół jest obecnie jednym z najbardziej rozchwytywanych koncertowo grup w Polsce – świadczy o tym chociażby fakt, że zespół zapraszany jest na największe rodzime festiwale. W sierpniu przykładowo wystąpi na OFF Festival w Mysłowicach. Następnie pod namiotem rozbrzmiał repertuar polskiej wokalistki, pianistki, skrzypaczki i kompozytorki na stałe mieszkającej i tworzącej w Niemczech – Julii Marcell. Artystka zaprezentowała połączenie muzyki alternatywnej, akustycznej i eksperymentalnej z nurtem tzw. „punku lirycznego”. Kobieco na scenie nie przestawało być aż do występu ostatniego zespołu – Gorillaz Sound System...

Kolejną artystką – i jedną z gwiazd sobotniego Tent Stage, która zaprezentowała swoje autorskie kompozycje na scenie – była Regina Spektor. Jak zaznacza organizator, Amerykanka żydowskiego pochodzenia, która pierwsze lata życia spędziła w ZSRR, „dzięki swoim kompozycjom i intrygującej barwie głosu szybko zyskała uznanie na nowojorskiej scenie muzycznej”. Ta klasycznie wykształcona pianistka w swej twórczości zainspirowana jest twórczością m.in. Joni Mitchell i Boba Dylana oraz tradycją rosyjską i żydowską. „W zadziwiający sposób Regina potrafi fascynować przedstawicieli różnych gatunków muzycznych. W swoich kompozycjach wykorzystuje talent oraz lata akademickiej nauki gry na fortepianie i mimo przystępnej, czasem wręcz popowej formy jej piosenek z otwartymi rękami została przyjęta przez scenę offową” – pisze organizator. Artystka zaprezentowała open'erowej publiczności łagodne, akustyczne brzmienia połączone z indie-rockowymi, autorskimi kompozycjami.

Gorillaz na ekranie, live-set w namiocie.

Kolejną z polskich gwiazd, które wystąpiły trzeciego dnia festiwalu na Tent Stage była Novika reprezentująca alternatywną scenę klubową i promująca swoją najnowszą płytę – ""„Lovefinder”"". Po przerwie na scenie rozświetlone zostały ogromne wizualizacje i zabrzmiała muzyka w live-secie Gorillaz Sound System. Zespół ten wykorzystuje w swoich występach animowane grafiki, na których ujrzeć można m.in. kultową grupę Gorillaz, jednocześnie energetyzująco miksując muzykę klubową i utwory widniejącego na wizualizacjach zespołu.

Część festiwalowiczów i internautów wyraźnie rozczarowana była faktem, że na tegorocznym festiwalu nie zagości „prawdziwy” zespół Gorillaz. – ""Trudno opisać rozczarowanie, które czuje się w chwili uświadomienia sobie, jaka jest prawda. Robienie szumu wokół zaproszenia zespołu, który puści z płyt piosenki Gorillaz, a już zwłaszcza prezentowanie tego zespołu jako gwiazdy, uważam za niesmaczne i nie na miejscu"" – pisał w swym komentarzu przed festiwalem Krzysztof Bednarczyk, jeden z użytkowników portalu społecznościowego ""students.pl"". Należy jednak zaznaczyć, że członkowie formacji Gorillaz popierają działalność teamu didżejskiego G.S.S. Świadczy o tym m.in. cytat z Murdoca Niccalsa, basisty Gorillaz: – ""Jedyną rzeczą, która może rozbawić moich amigos oprócz mnie samego to Gorillaz Sound System. Wierzę im i w moim odczuciu to trochę tak, jak w przypadku papieża dającego błogosławieństwo swojej parafii. Tak czy inaczej, ja nie mógłbym grać, bo z moimi długimi paznokciami nie jestem w stanie wyjmować płyt z opakowań"".

Jak pisze organizator, w skład G.S.S. wchodzą: „DJ Kofi – mistrz miksów audiowizualnych, Roland – 188 cm wzrostu, oczy niebieskie, pierwsza praca: sprzątacz toalet, Remi Kabaka – urodzony w chińskim Roku Szczura, trener głosu Russela oraz Pauli Stan Mck – prymus, właściciel funkowej fryzury, a przy okazji znakomity perkusista”. Występ grupy, obfitujący w rozbujane elektroniczne brzmienia, zagwarantował znakomitą zabawę publiczności pod namiotem. Został tak entuzjastycznie przyjęty, że festiwalowicze przez ponad 5 minut domagali się bisu – niestety nieskutecznie...

Preludium do szaleństwa.

Od godz. 18.00 na Main Stage występował L.U.C – wokalista i współproducent Kanału Audytywnego. Łukasz Rostkowski zaprezentował swój repertuar łączący m.in. trip-hop, hip-hop, elektronikę i nu jazz. Występ ten stanowił support dla head-linerów wieczora – po przerwie na scenę wkroczyła grupa Skunk Anansie.

Na scenie Young Talents zaprezentowali się Polacy: alternatywny, nowofalowy London Type Smog, formacja Irena opisująca swą muzykę jako „melodramatyczna piosenka popularna/regionalna muzyka meksykańska/japońska muzyka klasyczna”, warszawska akustyczno-folkrockowa grupa Letters From Silence i lubelska Popkultura ze swoim repertuarem łączącym postpunk z garage rockiem. A na Burn Beat Stage: The Phantom, Club Collab, Supra1 i Kukabara Soundsystem. Ten ostatni, poznański kolektyw didżejski zaprezentował live-set z remiksami takich znanych zespołów jak Nirvana (""„Smells Like Teen Spirit”""), Justice (""„Phantom”""), czy Yeah Yeah Yeahs (""„Heads Will Roll”"").

Ortodoksyjna alternatywa i eklektyzm.

World Stage zaczęło rozbrzmiewać różnymi eklektycznymi dźwiękami ok. 20.30 – występy rozpoczęła formacja Alians. Ten polski zespół oryginalnie łączy punk, hardcore, folk, reggae i ska (tzw. „punky reggae”), a swą oryginalność potwierdza grą akordeonu – instrumentarium niespotykanego na scenie punkowej. Następnie na scenie zagrał Bester Quartet – dawny The Cracow Klezmer Band. Krakowska grupa, łącząc współczesną muzykę klezmerską z elementami jazzu, stanowiła doskonały i zgodny stylistycznie wstęp do head-linera World Stage...

...którym był zadziwiający Matisyahu – ortodoksyjny żyd (chasyd) wykonujący muzykę reggae, a także łączący hip-hop z alternatywną elektroniką. Jest wokalistą, raperem i beat-boxerem. Przeniósł zgromadzoną pod World Stage publikę w świat mroczny i eklektyczny, jednocześnie dając popis swoich umiejętności raperskich. Zabrzmiały utwory, których stylistyka nie daje się „zaszufladkować” do jakiegokolwiek ścisłego gatunku muzyki (tendencję tę wyraźnie zresztą słychać na World Stage co roku). Podczas występu Chasyda można było usłyszeć zarówno mroczną elektronikę, rocka, hip-hop, jak i elementy muzyki światowej.

Rock, pop, club – jak zawsze różna stylistyka, wielkie gwiazdy.

Największymi gwiazdami trzeciego dnia festiwalu byli: Skunk Anansie, Kasabian i Hot Chip, którzy wystąpili na Main Stage.

Szał i krzyk w rytm muzyki.

Wcześniej wspomniane szaleństwo, do którego „preludium” stanowił występ L.U.C-a, to najlepsze określenie na to, co działo się w czasie występu jednego z head-linerów wieczoru – Skunk Anansie wraz z energiczną i charyzmatyczną wokalistką Skin. Zespół, znany z hitów lat 90.: ""„Selling Jesus”"", ""„I Can Dream”"", ""„All I Want”"", został w ubiegłym roku reaktywowany po ośmiu latach przerwy w działalności. Skin, w międzyczasie tocząca karierę solową, wystąpiła już na Open'erze w 2006 r.

Grupa zaprezentowała szalone rockowe widowisko – Skin kilkukrotnie skakała w zachwycony tłum. Nie było chyba miejsca na scenie, w którym nie byłoby tej wokalistki. Skunk Anansie promował na Open'erze swoje najnowsze wydawnictwo – album gratest hits ""„Smashes & Trashes”"". Brytyjczycy zagwarantowali niezapomniane chwile dla każdego fana angielskiej grupy grającej alternatywnego rocka.

Kolejnym zespołem, który wystąpił na Main Stage był Kasabian – brytyjski zespół grający rock alternatywny i indie-rock, wymieniany w jednym szeregu z takimi grupami jak Franz Ferdinand i Arctic Monkeys. Ku uciesze młodych fanek zespołu, które wydawały z siebie niewiarygodnie wysokie dźwięki, zespół zapewnił porządną dawkę brytyjskiego rocka z elementami elektroniki. Zabrzmiały m.in. alternatywne kompozycje z najnowszego albumu formacji – ""„West Ryder Pauper Lunatic Asylum”""

Publika „poczuła się lepiej”.

Czemu? Bo wśród utworów zagranych przez kolejną brytyjską formację na Main Stage nie zabrakło utworu ""„I Feel Better”"". Mowa o formacji Hot Chip, a utwór pochodzi z najnowszej płyty zespołu – ""„One Life Stand”"". Grupa, na zakończenie trzeciego dnia na Main Stage, zagwarantowała łagodne elektroniczne brzmienia, w większości pochodzące z najnowszego albumu. Nie zabrakło najsłynniejszego przeboju, na który wszyscy z pewnością czekali – ""„Ready for the Floor”"". Jego specjalną koncertową wersję Brytyjczycy zagrali w ramach bisów. Występ ten zakończył kolejny dzień Open'era na Scenie Głównej.

Problemy wpisane w festiwalową specyfikę.

Nie obyło się bez problemów organizacyjnych. Pierwszego dnia, przed koncertem Pearl Jam tłum zagorzałych fanów grunge'u – z których część przyjechała tylko na koncert grupy z Seattle – sparaliżował wydawanie specjalnych opasek festiwalowych przed Sceną Główną. W kasach na Dworcu Głównym w Gdyni ich zabrakło. Doszło do nieprzyjemnej sytuacji, a w kierunku organizatora padały niewybredne komentarze. Jak zaznaczają dziennikarze, sytuacja ta najprawdopodobniej wynikała z błędów popełnionych przez obie strony – organizatorzy nie przewidzieli takiej ilości festiwalowiczów przed pierwszym head-linerem festiwalu, a fani muzyki przybyli na miejsce w celu zdobycia opaski „na ostatnią chwilę”. Ostatecznie sytuację rozwiązano pozwalając wyjątkowo wejść na teren festiwalu bez opasek, za oddarciem karnetu.

Ku niezadowoleniu miłośników muzyki „zakwaterowanych” na polu namiotowym, prysznice nie podołały natłokowi chętnych do umycia się... Były duże problemy z ciśnieniem wody, które były wywołane – jak poinformował organizator – przez awarię gdyńskich wodociągów.

Jednak te problemy, wpisane w specyfikę tak dużej imprezy, nie przyczyniły się znacząco do ogólnej oceny dotychczasowej organizacji przez zadowolonych z line-upu festiwalowiczów. Przed nami ostatni dzień festiwalu..."
train,"2005-11-25: Odtajnione akta Układu Warszawskiego

""W najbliższym czasie odtajniona zostanie duża część akt Układu Warszawskiego"" - zapowiedział minister obrony narodowej Radosław Sikorski. Czy wszystkie zostaną, o tym zadecyduje specjalnie powołany przez ministra zespół.

Według ministra Sikorskiego porozumienie z 1991 roku o nieodtajnianiu akt UW nie ma mocy wiążącej dla Polski, dlatego też zdecydowano się na odtajnienie, gdyż, jak twierdzi minister: ""Społeczeństwo ma prawo do informacji o swojej przeszłości"".

Minister ujawnił, że istnieje około 1700 jednostek archiwalnych, w tym między innymi tajne statuty dotyczące inwazji na Czechosłowację w 1968 roku bądź przechowywania broni jądrowej na terytorium Rzeczypospolitej. Podczas piątkowej konferencji prasowej minister zaprezentował między innymi ćwiczebną mapę, na której wojska UW ćwiczyły różne scenariusze. Prezes Instytutu Pamięci Narodowej, profesor Leon Kieres podał, że w przypadku konfliktu wojennego między krajami kapitalistycznymi a komunistycznymi polskie wojska miałyby zaatakować północne Niemcy, Holandię i Danię. Ponad dwa miliony ludzi mogłoby się znaleźć wśród ofiar i rannych, 43 polskie miasta mogłyby zostać zbombardowane bronią jądrową, duża część zostałaby skażona chemicznie i radioaktywnie.

Zdaniem Pawła Piotrowskiego, historyka z wrocławskiego oddziału IPN, mogą znajdować się tez tam dokumenty polityczne, te jednak nie będą żadną rewelacją, gdyż takowe znane są już z NRDowskich archiwów."
train,"Rocket Festiwal 2014 w Warszawie - fotoreportaż

Druga edycja Rocket Festiwal odbyła się w sobotę 29 marca 2014 w warszawskiej Arenie Ursynów.

Na scenie pojawiły się zespoły Thrudy, Krzysztof Zalewski, Dawid Podsiadło, Bednarek, Farben Lehre, Coma i Luxtorpeda. Poniżej prezentujemy fotoreportaż z festiwalu."
train,"2010-07-08: Bogdan Borusewicz p.o. prezydenta po rezygnacji Komorowskiego z funkcji marszałka sejmu

W czwartek podczas posiedzenia Prezydium Sejmu Bronisław Komorowski złożył rezygnację z funkcji marszałka Sejmu oraz oddał swój mandat poselski. W tym wypadku nowym p.o. prezydenta został marszałek Senatu Bogdan Borusewicz.

Obowiązki należące do marszałka zgodnie z parlamentarnym obyczajem przejął najstarszy wiekiem wicemarszałek, czyli Stefan Niesiołowski. Teraz jego zadaniem będzie przeprowadzenie wyborów na nowego marszałka, którym najprawdopodobniej zostanie szef klubu PO Grzegorz Schetyna. Początek wyborów zaplanowano na 18.

Do czasu wyboru nowego marszałka p.o. prezydenta od 8:30 jest marszałek Senatu Bogdan Borusewicz."
train,"Elektryczne Solarisy od dwóch miesięcy jeżdżą po Warszawie (fotoreportaż)

30 sierpnia 2015 minęły dwa miesiące od kiedy po warszawskich ulicach jeżdżą autobusy elektryczne. Dziesięć bezemisyjnych pojazdów, które zakupiono w grudniu 2014, skierowano ostatniego dnia czerwca do obsługi reprezentacyjnego Traktu Królewskiego.

Biała Księga transportu Komisji Europejskiej zakłada zmniejszenie o połowę liczby autobusów miejskich o napędzie konwencjonalnym do 2030 oraz ich całkowite wycofanie z użytku do 2050. W związku z unijnymi regulacjami Miejskie Zakłady Autobusowe w Warszawie od 2 stycznia 2012 eksploatują hybrydowe pojazdy Solaris Urbino 18 Hybrid, a od 29 stycznia 2015 również napędzane skroplonym gazem ziemnym autobusy Solbus Solcity 18 LNG. Kolejnym krokiem były pojazdy elektryczne.

W lipcu 2012 w ramach testów na linii 222 wiodącej przez Trakt Królewski można było spotkać autobus Solaris Urbino 8,9 LE electric. W 2013 natomiast MZA przeprowadziły całą serię testów różnych modeli. Od 7 do 18 czerwca również na linię 222 wyjechał autobus K-9 chińskiej marki BYD, od 23 do 29 sierpnia na linii 107 kursował pojazd City Smile CS10E produkcji AMZ-Kutno, a od 7 do 17 października na Trakt Królewski ponownie zawitał Solaris, ale tym razem z modelem Urbino 12 electric.

Na początku lutego 2014 przewoźnik ogłosił przetarg na dostawę 10 autobusów o długości 12 m i napędzie elektrycznym. Pod koniec marca otwarto dwie złożone w postępowaniu oferty – BYD zaproponował cenę 15 576 346,94 zł, natomiast Solaris 21 894 000,00 zł, podczas gdy zamawiający przeznaczył na zakup 23 370 000,00 zł. W kwietniu wybrano tańszą ofertę zagranicznego producenta, od czego odwołało się polskie przedsiębiorstwo. W lipcu, po serii protestów, przyznano rację Solarisowi i ogłoszono go zwycięzcą. Następnie rozpoczęto ustalenia techniczne z dostawcą, a w międzyczasie 1 listopada 2014 MZA rozpoczęły półroczne testy 4 autobusów elektrycznych BYD K-9 na linii 222 będące najważniejszym etapem przygotowań do stałej eksploatacji zakupionych autobusów elektrycznych. 17 grudnia 2014 podpisana została umowa z Solarisem, który zgodnie z zapisami dokumentu miał zakończyć realizację kontraktu w czerwcu 2015.

21 maja 2015 dostarczony został pierwszy egzemplarz i rozpoczęto jego testy w ruchu miejskim. W przeciągu miesiąca w Warszawie pojawiły się pozostałe pojazdy i 25 czerwca pierwsze elektrobusy zaczęły obsługiwać pojedyncze kursy z pasażerami. 30 czerwca oficjalnie rozpoczęto eksploatację wszystkich 10 autobusów elektrycznych na linii 222, która łączy pętle Bielańska i Spartańska oraz przebiega przez zabytkowe ulice Krakowskie Przedmieście i Nowy Świat. Autobusy o numerach taborowych od 1901 do 1910 zostały przydzielone do zajezdni R-1 Woronicza, a docelowo mają być wpisane na stan zajezdni R-5 Redutowa po jej przebudowie.

Autobus Solaris Urbino 12 electric został skonstruowany na bazie spalinowego Urbino 12, którego również można spotkać w Warszawie. Jest to pojazd w pełni niskopodłogowy, klimatyzowany, wyposażony w monitoring, system informacji pasażerskiej, biletomat, rampę wjazdową i specjalne miejsce dla niepełnosprawnych poruszających się na wózkach inwalidzkich oraz bezpłatny internet w technologii Wi-Fi. Silnik asynchroniczny o mocy 160 kW jest zasilany z litowo-jonowych baterii o pojemności ponad 200 kWh, które umieszczono na dachu oraz we wnętrzu pojazdu, przez co jest ono odrobinę odmienne niż w spalinowych autobusach z rodziny Urbino. Akumulatory te pozwalają na przejechanie 100 km i są ładowane z zainstalowanej w zajezdni ładowarki o mocy 120 kW metodą plug-in, aczkolwiek istnieje możliwość dostosowania w przyszłości do ładowania również za pomocą górnego pantografu. Gniazdo ładowania znajduje się z boku autobusu za ostatnimi drzwiami pasażerskimi, natomiast przy pierwszych drzwiach widnieje nazwa modelu z charakterystycznym członem ""electric"". Ponadto od 23 lipca do 22 sierpnia na tylnych ścianach wszystkich elektrycznych Solarisów widniała reklama PGE mówiąca, że pojazdy te nie emitują spalin.

Kierowca pojazdu zapytany podczas postoju na pętli o wrażenia z jazdy odpowiedział, że producent stworzył pojazd na naprawdę wysokim poziomie. Mimo że autobus jest napędzany silnikiem elektrycznym oraz ma większą masę od wersji spalinowej za sprawą zamontowanych baterii, kierowanie nim niemalże nie różni się od jazdy autobusem spalinowym. Szofer za duży plus elektrobusu Solarisa uznał również jego bezpieczeństwo, a dokładnie to, że pojazd posiada tylną szybę oraz jest w niej zainstalowana kamera, podczas gdy np. w testowanych chińskich autobusach BYD K-9 cały tył przestrzeni pasażerskiej był zabudowany bateriami i kierowca musiał polegać wyłącznie na lusterkach zamontowanych z przodu. Jedyne dostrzeżone mankamenty najnowszych warszawskich autobusów to ich większa od standardowego Urbino wysokość za sprawą aparatury zamontowanej na dachu, co niekiedy przysparza problemów z warszawską infrastrukturą, a także zasięg. Pojemność baterii w połączeniu z wielkomiejskim stylem jazdy, a także z włączoną klimatyzacją niezbędną w wakacyjne gorące dni, nie pozwala na przejechanie całego dnia służby na jednym ładowaniu.

MZA Warszawa nie kończą ekologicznych zakupów na tych 10 autobusach elektrycznych. W latach 2015–2017 przewoźnik planuje pozyskać łącznie aż 130 pojazdów niskoemisyjnych. Pierwszych 10 to omówione już Solarisy, kolejnych 10 wozów elektrycznych ma zostać zakupionych w 2016 i następna taka partia w 2017. Pozostałych 100 autobusów będzie przegubowych, ale nie jest jeszcze znana dokładna data ich zamówienia oraz napęd."
train,"2008-11-29: Bydgoszcz: Dzień Kolejarza po raz kolejny atrakcją obchodów Dnia Św. Katarzyny

W sobotę na bydgoskim Dworcu Głównym już po raz czwarty Bydgoskie Towarzystwo Przyjaciół Kolei zorganizowało obchody święta Św. Katarzyny – popularnego Dnia Kolejarza. Zarówno młodszym, jak i starszym miłośnikom kolei zapewniono wiele atrakcji.

Odwiedzającym bydgoski dworzec udostępniono do zwiedzania m.in. tabor kolejowy przy peronie 1. Można było poznać wnętrza wielu lokomotyw, zarówno spalinowych, jak i elektrycznych. Wśród tych pierwszych: SM30-207 i SM42-1036. Elektrowozy reprezentowane były przez: ET22-1026, ET40-43 i EU07-494. Miłośnikom kolei udostępniono również elektryczny zespół trakcyjny EN57-2066 oraz autobusy szynowe SA106-014 i SA106-017.

Obok zwiedzania taboru kolejowego jedną z atrakcji, które zapewnili członkowie BTPK było zwiedzanie okolicznościowej wystawy w ""Izbie Tradycji Bydgoskich Dróg Żelaznych"" przy peronie 3. Wystawa połączona była z projekcjami filmów dokumentalnych o tematyce kolejowej.

Niemałą popularnością cieszyła się największa w regionie makieta kolejowa w skali ""H0"", która do niedawna służyła do nauki przyszłym kolejarzom odpowiedzialnym za organizację ruchu pociągów. Członkowie towarzystwa zorganizowali również zwiedzanie głównej nastawni bydgoskiego Dworca Głównego, zabytkowego parowozu TKp1-46 oraz obrotnicy przy hali postojowo-naprawczej bydgoskiej lokomotywowni. Obchody Dni Kolejarza uświetnił także występ orkiestry kolejowej.

Filip Bebenow, rzecznik Bydgoskiego Towarzystwa Przyjaciół Kolei wspomina, że towarzystwo zadowolone jest z dużej frekwencji wśród zwiedzających, pomimo nieprzyjaznej pogody.

Fotoreportaż."
train,"2007-05-30: Minister Religa ma nowotwór płuc

Minister Zdrowia Zbigniew Religa podczas konferencji prasowej oznajmił, że choruje na nowotwór płuc oraz że w czwartek zostanie poddany operacji w warszawskim Instytucie Onkologii. Religa nie chce podawać się do dymisji. """"Zamierzam wrócić jako zdrowy człowiek do pracy"""" - mówił. Mając na myśli strajk lekarzy minister poinformował, że """"podanie się do dymisji byłoby ucieczką od problemów"""". Według Religi jego nowotwór jest w początkowym stadium i ma prawie 100% szans na wyleczenie."
train,"2008-01-16: USA: RIAA wysłała pisma przedsądowe do 18 uniwersytetów

Organizacja RIAA, zajmująca się ochroną interesów amerykańskich wydawców muzyki, w imieniu ważniejszych wytwórni muzycznych wysłała pisma przedsądowe do 18 amerykańskich uniwersytetów. Działanie to jest częścią toczącej się kampanii przeciwko nielegalnemu ściąganiu plików z internetu.

Pisma przedstawiają dowody na naruszenie praw autorskich przy użyciu uniwersyteckich sieci komputerowych. Wysyłając je, RIAA chce dać użytkownikom możliwość ugody na łagodniejszych warunkach, jeszcze przed formalnym procesem sądowym.

Sondaż, przeprowadzony w 2006 roku przez Student Monitor, wykazał, ze ponad połowa amerykańskich studentów nielegalnie ściąga z sieci muzykę i filmy. Według firmy NPD, zajmującej się badaniami rynku, przekłada się to na ponad 1,3 miliarda pobranych plików."
train,"2007-05-02: Prezentacja 42. Wyścigu Szlakiem Grodów Piastowskich

W dniach 3-6 maja odbędzie się 42 edycja wyścigu Szlakiem Grodów Piastowskich. Składać się on będzie z 4 etapów (dwa z nich zostaną rozegrane jednego dnia) oraz kryterium po ulicach Legnicy, który nie będzie wliczany do klasyfikacji generalnej. Łącznie kolarze pokonają 551,1 kilometrów (511,1 kilometrów nie wliczając kryterium).

Trasa Wyścigu.

Pierwszy etap, prowadzący z Jawora do Złotoryi, może odegrać znaczącą rolę w ukształtowaniu się klasyfikacji generalnej. Trzy premie górskie pierwszej kategorii (dwie w Podgórkach i jedna w Kapelach) co prawda znajdują się w pierwszej części etapu, jednak mogą mocno rozrzedzić peleton. Na ostatnich kilometrach zawodnicy będę czterokrotnie pokonywać 7,8 kilometrową rundę w Złotoryi. Przed rokiem na pierwszym etapie najmocniejszy okazał się Krzysztof Mermer z grupy MBK CYCLES SCOUT. Etap ten także prowadził z Jawora do Złotoryi, jednak poprowadzono go innymi drogami, był krótszy i bardziej płaski.

Drugi etap to 25-kilometrowa, stosunkowo płaska, jazda indywidualna na czas. Zarówno start jak i meta znajduje się na rynku w Rudnej. Zawodnicy będą przejeżdżać koło Żelaznego Mostu - największego w Europie zbiorniku odpadów poflotacyjnych, należącego do KGHM Polska Miedź, jednego ze sponsorów wyścigu. Kolarze wpatrzeni w swoje przednie koło, nie będą mieli jednak czasu zwiedzać tamtejszych rejonów. W połowie drogi zawodników czeka nawrót o 180 stopni w Pieszkowicach i powrót do Rudnej.

Na trasie trzeciego etapu z Lubina do Polkowic, znajdują się 2 górskie premie drugiej kategorii, a końcowe kilometry lekko pną się w górę. Po porannej jeździe na czas, popołudniu zawodnicy, którzy będą tracić kilka minut do lidera i będą chcieli powalczyć o zwycięstwo etapowe, będą mieli dobrą do tego okazję. Z uwagi na 2 rundy w rejonie Polkowic, kolarze linię mety przekroczą dwukrotnie. Dwukrotnie mijać będą także miejscowość Grobowiec z XII wiecznym Sanktuarium Matki Bożej. Na 70 kilometrze peleton minie siedzibę firmy CCC, sponsora wyścigu oraz jednej ze startujących drużyn- CCC Polsat Polkowice.

Ostatni, najdłuższy czwarty etap prowadzący z Legnicy do Świdnicy przez Góry Sowie będzie tzw. etapem królewskim, gdyż na trasie znajdzie się aż 5 górskich premii drugiej kategorii oraz dwie premie pierwszej kategorii. Najwyżej punktowane premie są usytuowane na Przełęczy Sokola, która oddziela masywy Wielkiej Sowy i Włodarza oraz Przełęczy Walimskiej, która przełęczą jest jedynie z nazwy. Wjeżdżając na nią, kolarze będą mijać fragmenty fundamentów i resztki murów, które pozostały tam po schronisku turystycznego, działającego od drugiej połowy XIX wieku. Właśnie te dwa podjazdy najprawdopodobniej zadecydują o losach wyścigu i wyłonią zwycięzcę w klasyfikacji generalnej.

Faworyci.

Jednym z głównych faworytów wyścigu jest ubiegłoroczny zwycięzca Tomasz Kiedyś z ekipy CCC Polsat Polkowice. Na nieco lżejszych etapach, gdzie dojdzie do sprintu z większej grupy groźni będą Krzysztof Jeżowski czy Marek Wesoły. Podczas czasówki ekipa liczy na Tomasza Lisowicza i Jarosława Rębiewskiego. ""Jokerem"" zespołu może być Grzegorz Żołędziowski. Wraz z CCC to Action-Uniqa jest największą siłą w polskim peletonie. Ekipa ma trzech zawodników, którzy świetnie radzą sobie w polskich górach. Marek Rutkiewicz nie raz udowadniał, że jest świetnym kolarzem, nie ma go jednak na liście startujących w ""Grodach"". Bartosz Huzarski to król gór ostatniego Tour de Pologne, a Błażej Janiaczyk prezentuje od początku sezonu wysoką formę. Również w tej ekipie jest kilku dobrych czasowców tj. wielokrotny medalista mistrzostw Polski Łukasz Bodnar, Marcin Osiński czy Ukrainiec Bogdan Bondariew. Jeśli dojdzie do pojedynku sprinterskiego w obwodzie jest Jarosław Zarębski.

Rok temu drugie miejsce zajął Marcin Sapa, który w tym roku startuje w barwach DHL-Author. Groźny będzie najstarszy kolarz w peletonie Radosław Romanik. Ekipa wzmocniła się przed sezonem bardzo dobrym Słowakiem Romanem Bronisem. [[w:Legia-TV 4|Legia-TV 4], liczy na swoich młodych i utalentowanych zawodników jak Bartłomiej Matysiak czy Łukasz Modzelewski. Nie raz w górach z dobrej strony pokazał się Michał Pawlyta. W ekipie Dynatek liderem powinien być Dawid Krupa oraz niezwykle doświadczony Wojciech Pawlak, który w tym sezonie już wygrywał. W ekipach MapaMap i Weltour nie ma zawodników, którzy mogliby powalczyć w klasyfikacji generalnej, choć może miło nas zaskoczy Sebastian Martyniak (MapaMap).

W ekipie Volksbank wystartuje mistrz Polski [[w:Mariusz Witecki|Mariusz Witecki]], który będzie chciał się pokazać polskim kibicom. Będzie on wraz z René Weissingeremliderem zespołu, a solidnym zawodnikiem w jeździe na czas jest Josef Benetsede. Najlepszym obcokrajowcem w zeszłorocznych Grodach był Mitja Mahoric, który i w tym roku pojawi się na naszych szosach. Pertunina Ptuj w swoim składzie ma również mocnego Mitje Kvasine. W zespole Amore &Vita McDonalds brylować powinni Grabiano Gasparre oraz Dainius Kairelis, który jest solidny w górach oraz potrafi nieźle pojechać na czas. W ekipie naszych południowych sąsiadów PSK Whirlpool jest trzech równorzędnych zawodników, którzy mogą sprawić sensację. Są nimi Petr Bencik, Rene Andrle oraz Stanisław Kozubek.

W mało znanym zespole Akud Rose, staruje wielu anonimowych, dla polskich kibiców, kolarzy. Jest to niemiecki zespół w składzie, którego startują gównie młodzi zawodnicy. Liderem zespołu powinien być najstarszy Gregor Willwohl. Podobnie wygląda druga ekipa z Niemiec Team Notebooks Billiger, gdzie pierwszoplanową postacią jest Timo Scholz. Ostatnim z zespołów, który wystartuje w naszym kraju jest estoński Kalev Chocolate. Rok temu drugie miejsce w Pucharze Uzdrowisk Karpackich zajął Mart Ojavee i to właśnie w nim powinniśmy upatrywać lidera zespołu.

[[Kategoria:Dolnośląskie]]
[[Kategoria:Polska]]"
train,"2009-10-07: Święto bluesa w Katowicach - relacja z konferencji prasowej przed Rawa Blues Festival

Rawa Blues Festival odbędzie się w najbliższą sobotę, 10 października, w katowickim Spodku. We wtorek w klubie Oko Miasta w Katowicach odbyła się konferencja prasowa przed imprezą. Irek Dudek wraz z zespołem organizacyjnym przedstawili m.in. kulisy wyboru gwiazd na tegoroczną edycję Festiwalu, plany dotyczące Tygla Kulturalnego oraz informacje organizacyjne.

Festiwal rozpocznie się o godz. 11. - występami na małej scenie w holu Spodka. Równolegle działać będzie m.in. poetycka kawiarenka bluesowa, której zadaniem ma być podkreślenie istoty i siły tekstu w bluesie, a także odbędzie się happening malarski - tworzone na żywo przez studentów katowickiej Akademii Sztuk Pięknych malarskie wariacje na temat bluesa.

Od 11:00 na małej, a od 15:00 na dużej scenie zaprezentują się polscy wykonawcy, starannie wyselekcjonowani spośród ponad setki zgłoszeń przez Radę Artystyczną Festiwalu. Zagra również kapela L.R. Phoenix and Mr. Mo’Hell z Finlandii, określona przez Irka Dudka, dyrektora Festiwalu, mianem bardzo interesującego eksperymentu punkowo-bluesowego.

Koncert finałowy rozpocznie obchodzący 25-lecie zespół Shakin' Dudi. Specjalny program ma podsumować muzyczną drogę formacji m.in. przez klasycznego rock'n'rolla, neoswing i punk'n'rolla. Zespół zapowiada że przygotował kilka niespodzianek, podczas koncertu zagra największe przeboje w starych i nowych aranżacjach.

Przedstawiając gwiazdy, Irek Dudek rozpoczął od wokalistki Eden Brent. Przyznał, że gdy dostał jej ostatnią płytę, nie była jeszcze szeroko znana, ale tuż po podpisaniu kontraktu na występ w Polsce Brent została nagrodzona podwójną Blues Music Award 2009 za najlepszy album akustyczny i najlepszą wokalistkę akustyczną. ""Ma niesamowity, czarny, głos, a jest biała. Wspaniale gra na fortepianie bluesa, a kilka dni temu przysłała mi maila, że cieszy się, że przyjeżdża do ojczyzny Chopina."" - mówił Dudek.

Rod Piazza & The Mighty Flyers to najbardziej utytułowana i doceniana gwiazda tegorocznej edycji Festiwalu. Dudek opisując Piazzę przytacza powiedzenie krążące wśród harmonijkarzy: ""Harmonijkarz szukający gra dużo dźwięków, często chaotycznych. Rod Piazza jest harmonijkarzem, który odnalazł perfekcję w brzmieniu i gra dźwięki, które naprawdę czuje.""

Kulminacyjnym koncertem będzie występ Erica Sardinasa - określonego przez Dudka mianem Jimiego Hendriksa XXI wieku: ""Ćwiczenie gry zaczyna od słuchania muzyki bluesowej z lat 20., a co wyrabia na gitarze - tego nie da się opowiedzieć, to trzeba zobaczyć. Zapowiada się na prawdę ostre granie bluesa!""

Po Festiwalu, w Centrum Sztuki Filmowej w Katowicach odbędzie się seans amerykańskich filmów dokumentalnych poświęconych tematyce bluesowej. Ponadto rozpoczną się również pofestiwalowe Jam Sessions w dwóch katowickich klubach - Oko Miasta i Marchołt."
train,"2007-09-16: Borusewicz: „Wybrałem PO i to jest dobry wybór. I niech ktokolwiek nie mówi, że zbłądziłem”

Marszałek Senatu Bogdan Borusewicz powiedział na konwencji wyborczej PO, że będzie kandydował z jej list: ""Wybrałem PO i to jest dobry wybór. I niech ktokolwiek nie mówi, że zbłądziłem, że nie wiem, co robię”.

""Wiedziałem co robię w '68 roku, wiedziałem co robię w latach 70., kiedy zostałem członkiem KOR-u i broniłem innych, wiedziałem co robię kiedy podejmowałem decyzję w sierpniu o strajku w Stoczni Gdańskiej, wiedziałem co robię kiedy przez cztery lata kierowałem podziemną Solidarnością walcząc o wartości nas wszystkich, o demokrację, o niepodległość, o to, żebyśmy żyli w wolnym kraju i teraz też wiem co robię"" – zaznaczył Borusewicz oraz zaapelował do zebranych: „Do dzieła!”

Na konwencji PO w Gnieźnie pojawiły się również inne osoby związane z ""Solidarnością"":

Wiadomo też, że z list PO do Senatu wystartuje Jan Rulewski, opozycjonista z czasów stanu wojennego.

Podczas konwencji o kulisach działania rządu PiS mówił były szef MON, Radosław Sikorski: ""Chcę też wyznać jeden osobisty zawód (...). Nie mogę się pogodzić z tym, że pod wpływem Jarosława Kaczyńskiego podpisałem wniosek o powołanie pana Antoniego Macierewicza na szefa Służby Kontrwywiadu Wojskowego"". Dodał, że była to decyzja, z którą się nie zgadzał, jednak jak wyjaśnił ""szef, któremu ufałem zapewnił mnie, że będzie to nominacja na trzy miesiące"".

""Lekkość z jaką Jarosław Kaczyński oznajmił mi później, że w polityce nie wszystkich umów można dotrzymywać sprawiła na mnie porażające wrażenie. Panie premierze, nie można budować lepszej Polski na podstępie i wiarołomstwie"" – skomentował były szef MON."
train,"2005-05-24: Nowy minister środowiska

Warszawa - prezydent Aleksander Kwaśniewski wręczył przed południem nominację na nowego ministra środowiska w rządzie Marka Belki dotychczasowemu sekretarzowi stanu w tym resorcie Tomaszowi Podgajniakowi.

Poprzedni minister środowiska, Jerzy Swatoń został odwołany 24 kwietnia z powodów osobistych, od tamtego czasu ministerstwem kierował tymczasowo premier Marek Belka. 

Minister Podgajniak zapowowiedział na konferencji prasowej, która miała miejsce w chwilę po nominacji, że w ciągu kilku miesięcy, które zostały do rozpisania wyborów parlamentarnych będzie on ""koncentrować na wdrażaniu bardzo nowoczesnych systemów ochrony środowiska""."
train,"Ogólnopolski Festiwal Projektów 2013

W Centrum Nauki ""Kopernik"" w Warszawie już po raz drugi odbył się Ogólnopolski Festiwal Projektów. Organizatorem imprezy było Centrum Edukacji Obywatelskiej oraz redakcja ""Gazety Wyborczej"", które prowadzą program ""Szkoła z klasą 2.0"". Honorowym Patronem Festiwalu była Małżonka Prezydenta RP pani Anna Komorowska. Nad festiwalem patronat objęło ponadto Centrum Nauki ""Kopernik"" oraz British Council.

Festiwal Projektów to wydarzenie, na którym uczniowie z całej Polski - ze szkół podstawowych, gimnazjów i szkół ponadgimnazjalnych - mogą pochwalić się swoimi dokonaniami i wymienić doświadczeniami nabytymi podczas realizacji projektów. To również okazja do spotkania z ekspertami z różnych dziedzin, m.in.: nowych technologii, prawa autorskiego, działań lokalnych i innych.

Promocja wikiprojektów edukacyjnych na festiwalu.

W tegorocznej edycji imprezy wzięło udział 51 szkół. Wśród nich znalazł się Zespół Szkół Politechnicznych im. Bohaterów Monte Casino we Wrześni, który zaprezentował Wikiprojekt ""Powiat wrzesiński"" realizowany od początku 2010.

Projekt ten dotyczy takich przedmiotów jak informatyka, historia, geografia, multimedia i grafika komputerowa, język polski, język angielski, język niemiecki. Celem Wikiprojektu ""Powiat wrzesiński"" jest wzbogacenie istniejących już artykułów dotyczących powiatu na Wikipedii. Uczniowie tworzyli nowe artykuły, dotyczące w szczególności zabytków, historii, ludzi związanych z powiatem. Tłumaczyli artykuły na języki obce, w celu wzbogacania zasobów angielskiej i niemieckiej Wikipedii. W ramach projektu usystematyzowali oraz dodali do artykułów właściwe kategorie, a także źródła do haseł. Powiększyli galerię zdjęć w ramach Commons oraz zilustrowali hasła.

Uczniowie Zespołu Szkół Politechnicznych edytowali artykuły w języku Wikitext, poznali zagadnienia dotyczące prawa autorskiego oraz zasad udostępniania własnej twórczości na tzw. wolnych licencjach, w tym na licencji CC-BY-SA 3.0, nabyli wiedzę o geografii i historii regionu, umiejętności wskazywania wiarygodnych źródeł, tworzenia bibliografii. Uczestnicy projektu wykonywali zdjęcia w terenie, tworzyli grafiki rastrowe i wektorowe, a także 3D. Kształtowali umiejętności pracy grupowej, przez wspólne edytowanie dokumentów z innymi wikipedystami (w środowisku Web 2.0), tłumaczyli materiały na języki obce. Wiedza i umiejętność nabyte przez nich w trakcie realizacji projektu mogą być przydatne na egzaminie maturalnym oraz egzaminie potwierdzającym kwalifikacje zawodowe.

Efekt pracy uczniów dostępny jest na polskiej, angielskiej i niemieckiej Wikipedii.

W trakcie festiwalu wikipedyści zorganizowali stoisko prezentujące ich projekt, promowali wśród innych szkół wykorzystanie wikiprojektów w edukacji oraz działania Stowarzyszenia Wikimedia Polska. Mieli okazję spotkania z ekspertami programu ""Szkoła z klasą 2.0"" oraz zwiedzenia Centrum Nauki Kopernik.

Koordynatorem udziału wikipedystów w Festiwalu Projektów był pan Rafał M. Socha (Azymut)."
train,"2006-02-12: Sondaż Pentoru: 3 partie w parlamencie, PiS i PO na równi

Gdyby wybory odbywały się dziś Prawo i Sprawiedliwość może liczyć na 32,6% głosów, Platforma Obywatelska na 31,3%, do Sejmy weszłaby jeszcze tylko Samoobrona - wynika z sondażu przeprowadzonego przez ""Pentor"".

Trzecie miejsce w sondażu zajęła koalicja Sojuszu Lewicy Demokratycznej i Socjaldemokracji Polskiej (5,5%), ale uzyskany wynik jest niższy niż próg wyborczy przewidziany przez ordynację wyborczą dla koalicji. Oprócz PiS i PO do Sejmu weszłaby tylko Samoobrona z 5,4% głosów. Poza parlamentem znalazłoby się Polskie Stronnictwo Ludowe z poparciem niespełna trzech procent i Liga Polskich Rodzin (2,1%). 18% ankietowanych nie było w stanie odpowiedzieć, na kogo oddaliby swój głos.

""Pentor"" na zlecenie tygodnika ""Wprost"" zapytał również ankietowanych o ocenę Paktu Stabilizacyjnego. 40% uznało, że może on przetrwać tylko kilka miesięcy, przy czym 1/3 badanych uznała, że pierwsza zerwie go Samoobrona. 15% wierzy w roczne przetrwanie paktu, zaś 12,7% sądzi, że jest to układ, który przetrwa całą obecną kadencję Sejmu."
train,"Busko-Zdrój: warsztaty rzeźbiarskie „Wrażliwość w drewnie ukryta”

Buskie Samorządowe Centrum Kultury po raz pierwszy w czasie wakacji podejmuje się organizacji warsztatów rzeźbiarskich.

Odbędą się one od 16 do 26 sierpnia 2012 r. w dwóch grupach: płaskorzeźby oraz rzeźby wielkoformatowej. Udział w warsztatach jest bezpłatny, są one dofinansowane w ramach „małych projektów” Programu Rozwoju Obszarów Wiejskich na lata 2007–2013 – osi IV „Leader”.

Do dyspozycji uczestników będą udostępnione nieodpłatnie narzędzia oraz materiał rzeźbiarski. Zajęcia poprowadzą państwo Andrzej i Dorota Walijewscy doświadczeni artyści rzeźbiarze realizujący liczne projekty artystyczne w Polsce i zagranicą.

Warsztaty skierowane są zarówno do amatorów, którzy po raz pierwszy będą zmagać się z rzeźbą w drewnie jak i twórców którzy już mieli kontakt z tą dziedziną sztuki. Powstałe rzeźby będą stanowić stałą ekspozycję na terenach zielonych przy Domu Kultury. Organizatorzy mają również zamiar wśród powstałych płaskorzeźb wybrać te, które będą prototypem markowej pamiątki z Buska-Zdroju.

Zapisy na warsztaty są przyjmowane w dziale artystycznym Domu Kultury."
train,"2008-09-22: Maciej Zientarski nie może jeszcze zeznawać

Dziennikarz nie może jeszcze być przesłuchiwany w sprawie wypadku ferrari. Lekarze uznali, że nie pozwala mu na to jego stan zdrowia.

Opinia biegłego trafiła do warszawskiej prokuratury pod koniec zeszłego tygodnia. Wynika z niej, że na razie Maciej Zientarski nie może być przesłuchiwany. Kolejne badania będzie musiał wykonać za trzy miesiące.

W następnym tygodniu prawdopodobnie zapadnie decyzja, czy w związku z tą opinią śledztwo zostanie zawieszone. Teraz z opinią biegłego musi się zapoznać prokurator.

Przypomnijmy, w lutym tego roku, na warszawskim Mokotowie, rozpędzone ferrari uderzyło w wiadukt. Za kierownicą najprawdopodobniej siedział Zientarski. Jego kolega, Jarosław Zabiega, który również uczestniczył w wypadku, zginął na miejscu. Zientarski przez długi czas przebywał w śpiączce, niedawno opuścił szpital."
train,"2005-06-09: Sąd chce aresztować Bondę

Goleniowski Sąd Rejonowy chce aresztować posła Ryszard Bondę za utrudnianie postępowania. Zostanie złożony w sejmie wniosek uchylenie Bondzie immunitetu poselskiego.

W czwartek Bonda, oskarżony o przywłaszczenie 27 tys. ton zboża o wartości 11 milionów zł, nie stawił się na rozprawie. Jego, mecenas Andrzej Łęczyński, przedstawił sędziemu zaświadczenie lekarskie, z którego wynikało, poseł od wtorku przebywa w szpitalu MSWiA w Warszawie. Okazało się jednak, że Bonda do szpitala się nie zgłosił."
train,"Andrzej Kopiczyński nie żyje

13 października 2016 roku zmarł aktor ""Czterdziestolatek"" Andrzej Kopiczyński

Osiemdziesięcidwuletni aktor filmowy od dłuższego czasu zmagał się z chorobą Alzheimera. Występował między innymi w Teatrze im. Stefana Jaracza w Olsztynie oraz Teatrze Narodowym, Rozmaitości i Kwadrat w Warszawie. Laureat nagród, zwycięzca plebiscytów popularności wśród widzów. W czerwcu tego roku zmarła żona aktora Monika Dzienisiewicz-Olbrychska."
train,"2009-01-07: Domena publiczna jest fundamentem kultury - wywiad z Jarosławem Lipszycem, prezesem Fundacji Nowoczesna Polska

""30 grudnia w gmachu głównym Biblioteki Narodowej po raz drugi odbyły się obchody Dnia Domeny Publicznej, instytucji prawnej, dzięki której po 70 latach od śmierci artysty wygasają autorskie prawa majątkowe do opublikowanych przez niego utworów. Organizatorem uroczystości była Koalicja Otwartej Edukacji, w skład której wchodzi, kierowana przez Jarosława Lipszyca, Fundacja Nowoczesna Polska. Wikinews postanowiło dowiedzieć się dlaczego Domena Publiczna została uznana za tak ważną by mieć swój dzień.""
Tomasz Chabinka: W Polsce obchody Dnia Domeny Publicznej odbyły się w tym roku po raz drugi. Skąd takie święto i co chcecie pokazać poprzez jego organizacją?

Jarosław Lipszyc: Przede wszystkim świętujemy przejście utworów kolejnych pisarzy do Domeny Publicznej, co dla nas wszystkich - dla mnie z Fundacji Nowoczesna Polska, która prowadzi serwis Wolne Lektury, szkolną bibliotekę internetową, jak i dla Wikipedii i innych Wikiprojektów, jest niezwykle istotne. Nie możemy udostępniać w internetowych repozytoriach czy bibliotekach cyfrowych żadnych utworów, które są pod działaniem prawa autorskiego. Domena publiczna jest gwarantem, która umożliwia nam udostępnianie dóbr kultury. Jeżeli możemy udostępniać Mickiewicza, Słowackiego, Kochanowskiego, to możemy robić to tylko dlatego, że istnieje domena publiczna. Prawa autorskie to jest monopol ograniczony w czasie. Ten czas został niezmiernie wydłużony, został wydłużony ponad miarę, jest to 70 lat po śmierci autora. Osobiście uważam, że jest to za długo, ale ten monopol po pewnym czasie dobiega końca. Ten moment, w którym utwory przechodzą do wspólnego zasobu dóbr kultury, z którego każdy może korzystać bez przeszkód, to jest dla nas wielkie święto. To jest święto także z tego powodu, że kultura jest systemem, w którym wszyscy stoimy na barkach gigantów. Powszechny dostęp do arcydzieł, które zostały stworzone przed nami, jest absolutnie istotny dla rozwoju kultury. Gdyby domena publiczna nie istniała, rozwój kultury byłby niemożliwy.

Jednak twórcom ustawy o prawie autorskim przyświecał interes artystów. Może więc te 70 lat jest dobre i potrzebne?

System prawa autorskiego powstawał w czasach, kiedy kopiowanie było zjawiskiem niezwykle rzadkim, to znaczy kiedy produkcja kopii była kosztowna i kontrola nad dystrybucją tych kopii było jedynym możliwym źródłem przychodu dla twórcy. Teraz czasy się zmieniły, dlatego że w dobie internetu kopiowanie jest zjawiskiem powszechnym, w zasadzie incydentalnym, dzieje się niechcący, przy okazji. Obecny system prawa autorskiego tej zmiany technologicznej nie bierze pod uwagę. Po pierwsze zakłada, że ciągle można mieć kontrolę nad tworzeniem i dystrybucją kopii, co jest mrzonką, po drugie, że każda kolejna kopia to jest właśnie to, od czego należy ściągać z rynku zyski, co jest absurdalne. To jest anachroniczne podejście, i tego nie da się zrobić. Ten system prawa autorskiego będzie się musiał zmienić i twórcy będą wynagradzani na zasadzie zupełnie innych mechanizmów, bo system kontroli nad dystrybucją kopii jest w czasach komputerów, które są narzędziami do kopiowania, i Internetu, który jest narzędziem do w zasadzie bezkosztowej dystrybucjii tych kopii, niemożliwe. Okres monopolu prawa autorskiego ustalony na 70 lat po śmierci twórcy jest w tej sytuacji absurdalnie długi i kompletnie nie odpowiada przede wszystkim potrzebom społecznym, potrzebom kultury.

Czy nie uważasz, że świętowanie rocznicy śmierci jest pomysłem makabrycznym?

To nie moja wina, tak jest ustawione prawo autorskie. Nie ja to wymyśliłem. Dzień Domeny Publicznej niejako jest powołany do życia mocą ustawy. Poza wszystkim nie wydaje mi się, żeby było w tym cokolwiek niestosownego. W końcu świętujemy moment, w którym utwory stają się dobrem publicznym i mogą w pełni brać udział w obiegu kultury. To jest niezwykle radosne zarówno dla nas jak i dla autorów, których wspominamy przy tej okazji. Nie sądzę, żeby Bruno Jasiński, Władysław Grabski, czy siostra Faustyna Kowalska, ci wszyscy autorzy, których utwory przeszły do domeny publicznej, mieli cokolwiek przeciw temu, że niesłychanie ciepło i z niesłychaną wdzięcznością wspominamy przy tej okazji ich wkład w kulturę.

Zastanawia mnie jednak, czy domena publiczna to nie jest coś wypromowanego ponad miarę. Skoro w prawie każdej gminie jest biblioteka, a tam od paru lat książki autorów, których dzieła właśnie weszły w domenę publiczną, to sam fakt wejścia nie jest taki ważny.

Domena publiczna jest fundamentem kultury. W czasach społeczeństwa informacyjnego możliwość legalnego rozpowszechniania i wykorzystywania utworów jest absolutnie kluczowa. Dostęp i możliwość wykorzystania informacji są kluczem do budowania kompetencji kulturowych, do budowania innowacyjności, do budowania kolejnych warstw kultury. Nie ma takiej zasady, która mówi, że mniejszy dostęp do kultury jest lepszy. Zawsze większy dostęp i większe możliwości wykorzystywania są lepsze. Są lepsze dla twórców, którzy chcą te utwory wykorzystywać - dla wszystkich scenarzystów, którzy na ich podstawie chcieliby pisać scenariusze filmowe, dla artystów grafików, którzy tworzą kolaże, dla twórców filmów dokumentalnych, którzy chcieliby wykorzystywać materiały archiwalne, dla historyków, dla nauczycieli, którzy chcą tworzyć podręczniki. Możliwość wykorzystania tych utworów jest absolutnie kluczowa, nie da się tego wszystkiego robić w systemie monopolu prawnoautorskiego, który rozciągałby się w nieskończoność. Czy wystarczyłaby dystrybucja książek przez biblioteki? Oczywiście do tej pory wystarczała, ale kultura się digitalizuje, i digitalizują się również biblioteki. Obecna regulacja prawna, która uniemożliwia udostępnianie bibliotekom tekstów i innych materiałów w formatach cyfrowych, udostępnienia w miejscu i czasie przez siebie wybranych, czyli każdemu, w dowolnym miejscu na świecie, o każdej porze dnia i nocy, to jest de facto negowanie roli, jaką biblioteki pełnią w budowaniu kultury od bagatela 5000 lat. Digitalizacja kultury może paradoksalnie oznaczać koniec instytucji życia społecznego, jakim jest biblioteka w formie, jaką znamy, właśnie z powodu prawa autorskiego i tej regulacji, która uniemożliwia udostępnianie dzieł w bibliotekach cyfrowych. Z mojego punktu widzenia jest tak, że byłoby niesłychanie niebezpieczne, gdybyśmy tak lekko pozwolili na zmianę roli biblioteki, misji biblioteki tylko na archiwizację i wyrugowali udostępnianie. To jest coś czego należy się niezmiernie obawiać.

Ogłoszona przez Koalicję Otwartej Edukacji (KOED) lista ma około 500 autorów. Kiedy czytelnik może się spodziewać, że te dzieła, tych wszystkich autorów znajdą się w Internecie?

Bibliotekarze zrzeszeni w Federacji Bibliotek Cyfrowych bardzo intensywnie pracują teraz i koordynują działania związane z digitalizacją i udostępnianiem tych utworów. Trwają wysiłki bibliotek, które nie są zrzeszone w tej Federacji. Są także inne repozytoria. To kiedy będą udostępnione, to wszystko zależy od tego kto, kiedy i jak się tym przejmie. Kiedy środowisko pracujące np. nad Wikiźródłami te rzeczy wrzuci. Myślę, że niedługo. Dzień Domeny Publicznej jest obchodzony także po to, żeby zebrać i dostarczyć informacje, co przechodzi do domeny publicznej, dla wszystkich tych, którzy chcieli by te utwory udostępniać

W Polsce przeniesienie swoich utworów do domeny publicznej jest dosyć trudne pod względem prawnym...

W niektórych krajach może to zrobić autor, jeżeli wyrazi taką wolę, w Polsce rzeczywiście wydaje się, że system prawny to uniemożliwia.

A co radziłbyś osobom, które chcą uwolnić swoje dzieła, np. po swojej śmierci?

Stosowanie wolnych licencji oczywiście, takich jak licencja Creative Commons Uznanie Autorstwa , albo copyleftowa licencja Creative Commons Uznanie Autorstwa – Na tych samych warunkach. To są licencje, które zalecamy w KOED jako licencje dla autorów czy instytucji, którzy chcą w pełni otwartego udostępniania i wykorzystywania ich dzieł.

Pojawił się właśnie pierwszy przypadek, kiedy Zgromadzenie Sióstr Matki Bożej Miłosierdzia podważyło opublikowaną przez Was listę, mówiąc, że „Dzienniczek” św. Faustyny...

To jest niesamowicie specyficzna sytuacja, w której pełna publikacja drukiem „Dzienniczka” miała miejsce 40 lat po śmierci autora, w roku 1981, podczas gdy autorka zmarła w roku 1938. Naszym zdaniem pomimo to dzieła siostry Faustyny przeszły do domeny publicznej. Pamiętajmy, że nowenny i litanie były publikowane jeszcze przed wojną, fragmenty „Dzienniczka” w 1956. Mówimy więc o jednej konkretnej publikacji, konkretnej edycji „Dzienniczka” siostry Faustyny, i tylko co do tej jednej publikacji są wątpliwości. Z analiz prawnych, do których dotarliśmy, wynika, że interpretacja podstawy prawnej Zgromadzenia jest błędna, że on także przeszedł do domeny publicznej. Jak zawsze w takiej sytuacji ostateczną decyzje podejmuje sąd, jeżeli ktoś postanowi poprosić sąd o ustalenie stanu prawnego. Jak sądzę do tego dojdzie - myślę, że znajdą się osoby, które swojego prawa do wykorzystywania „Dzienniczka” siostry Faustyny będą dochodzić.

Czy jest możliwe, że na państwa liście jeszcze jakieś dzieła mają podobną, nie do końca jasną sytuacje prawną?

Sytuacja, w której do pierwszej pełnej publikacji drukiem całości tekstu - aczkolwiek nie do rozpowszechniania, bo dzienniczek był rozpowszechniany znacznie wcześniej w maszynopisach i były publikowane jego fragmenty - więc ta sytuacja, kiedy do pierwszej publikacji drukiem całości tekstu dochodzi tak późno, po śmierci autora, jest dosyć wyjątkowa i rzadka. Zazwyczaj większość autorów publikuje materiały za swojego życia, i wtedy nie ma takich wątpliwości. Wobec obecnego stanu prawa sytuacja, w której do pierwszej publikacji dochodzi wiele lat po śmierci autora i w związku z tym 70 lat od daty pierwszej publikacji zastępuje 70 lat od śmierci autora, ma znaczenie tylko wtedy, gdy prawa autorskie z mocy ustawy należą do kogoś innego niż autor. Sytuacja taka też jest nadzwyczaj rzadka. Innymi słowy nie wydaje mi się, żeby pojawiały się wątpliwości do dzieł jakichkolwiek innych autorów z tej listy.

Co uważasz o takim stanowisku Zgromadzenia, kiedy się upomina o prawa, a tak do końca nie wiadomo, czy one...

To jest coś, co mnie zaskoczyło. Zgromadzenie Sióstr Matki Bożej Miłosierdzia niesłychanie odpowiedzialnie dysponowało spuścizną po siostrze Faustynie, udostępniało w duchu open access tekst „Dzienniczka” przez internet w całości. Jestem niezmiernie zaskoczony takim obrotem sprawy, przyznam się szczerze, że nie spodziewałem się tego. Ograniczanie rozpowszechniania, uniemożliwienie bibliotekom cyfrowym udostępniania tego materiału, uniemożliwienie wykorzystania badaczom, tłumaczom, milionom ludzi, dla których ten tekst jest niesłychanie ważny, bo nie mówimy o zwykłym tekście, mówimy o tekście świętej, jest dla mnie sytuacją zaskakująca.

W internecie, pod jednym z wywiadów z Tobą pojawił się taki komentarz, że to co Fundacja Nowoczesnej Polski czy też Koalicja Otwartej Edukacji propaguje, ta idea wolnej kultury to jest cyberkomunizm. Jak odpowiesz na ten zarzut?

Można powiedzieć, że jest to cyberliberalizm, i jest to jest równie uprawnione stwierdzenie. Przekonanie, że biblioteki powinny działać w czasach społeczeństwa informacyjnego, w czasach komputerów i sieci elektronicznych, że rola i funkcja biblioteki powinna znaleźć przedłużenie także w nowej rzeczywistości technologicznej i kulturowej, moim zdaniem nie jest stwierdzeniem, które dałoby się przypisać jakiejś opcji politycznej. W środowisku osób pracujących w Koalicji są, jak sądzę, osoby o pełnej rozpiętości poglądów politycznych, nawet o tym nie rozmawiamy. Wydaje się, że idea otwartego dostępu do dóbr kultury jest ideą uniwersalną.
Jarosław Lipszyc (ur. 1975) - polski poeta, dziennikarz i publicysta oraz działacz na rzecz wolnej kultury. Członek zespołu Krytyki Politycznej. Jest również prezesem Fundacji Nowoczesna Polska, która prowadzi serwisy edukacyjne Wolne Lektury i Wolne Podręczniki oraz wchodzi w skład Koalicji Otwartej Edukacji. Jako poeta wydał trzy tomiki poezji, ostatni z nich, ""Mnemotechniki"" udostępniając na wolnej licencji GNU FDL. Współtwórca nurtu neolingwistycznego oraz Manifestu Neolingwistycznego. Wokalista i lider zespołu Usta, z którym wykonuje muzycznych interpretacji swoich utworów, a który swoją twórczość udostępnia na wolnej licencji Creative Commons BY-SA 3.0 w serwisie Jamendo. Inicjator obchodów Dnia Domeny Publicznej w Polsce."
train,"2007-09-26: MŚ w kolarstwie szosowym: Kupfernagel zwyciężyła w jeździe na czas

Reprezentantka Niemiec Hanka Kupfernagel wywalczyła w Stuttgarcie tytuł mistrzyni świata w jeździe indywidualnej na czas. Srebrny medal wywalczyła Amerykanka Cristin Armstrong a trzecie miejsce przypadło Austriaczce Christiane Seder. Do wyścigu nie została zgłoszona żadna z reprezentantek Polski.

Niemka na trasie liczącej 25,1 km uzyskała czas 34 minuty 43 sekundy i wyprzedziła o 24 sekundy broniącą tytułu Amerykankę Kristin Armstrong i o 42 sekundy Austriaczkę Christiane Seder.

Do wyścigu nie stanęły Polki, które szansę na zaprezentowanie się będą miały w sobotę ze startu wspólnego.

Jutro w jeździe na czas elity mężczyzn wystartują bracia Bodnarowie. Duże szanse ma Łukasz Bodnar, który jest mistrzem polski w jeździe na czas."
train,"2005-05-22: Rozwiązanie zarządów CBŚ w Łodzi i Poznaniu

Ryszard Kalisz zapowiedział rozwiązanie zarządów CBŚ w Poznaniu i Łodzi w związku z aferą podmieniania składowanych narkotyków na ""inne substancje"".

O podmienianiu narkotyków oraz o handlu informacjami operacyjnymi policji, napisała wczorajsza Gazeta Wyborcza. Łódzcy policjanci, według informacji GW, mogli sprzedać nawet 120 kg narkotyków, które kradli z magazynu dowodów rzeczowych.

Minister spraw wewnętrznych Ryszard Kalisz zapowiedział kontrolę kadr elitarnych jednostek oraz ściślejszą kontrolę magazynów policyjnych. """"Nie będzie żadnego pobłażania. Ze względu na dobro policji i bezpieczeństwo obywateli takie drastyczne środki muszą być zastosowane"""" - zapowiedział podczas specjalnej konferencji prasowej.

Rzeczniczka komendanta głównego policji Leszka Szredera poinformowała o planach utworzenia centralnego magazynu, w którym będą składowane narkotyki będące dowodami w prowadzonych postępowaniach. Magazyn ma być nadzorowany przez specjalną komórkę policji. Natomiast we wszystkich komendach wojewódzkich policji oraz oddziałach CBŚ zostanie przeprowadzona inwentaryzacja i kontrola warunków przechowywania narkotyków - dowodów w prowadzonych sprawach."
train,"2009-12-14: Chile: Sebastian Pinera i Koalicja na rzecz Zmiany zwyciężyli w wyborach

I turę wyborów prezydenckich w Chile wygrał Sebastián Piñera, zdobywając 44,05% głosów poparcia. W odbywających sie równolegle wyborach parlamentarnych zwyciężyła Koalicja na rzecz Zmiany.

Według oficjalnych wyników wyborów prezydenckich, zwycięstwo odniósł w nich Sebastián Piñera, zdobywając 44,05% głosów poparcia. Drugie miejsce zajął Eduardo Frei (29,60% głosów), który w takiej sytuacji zmierzy się z Piñerą w II turze wyborów w dniu 17 stycznia 2010. Trzecie miejsce, z wynikiem 20,13% głosów, zajął Marco Enríquez-Ominami, a czwarte Jorge Arrate (6,21%).

W wyborach do Izby Deputowanych 58 mandatów zdobyła prawicowa Koalicja na rzecz Zmiany; 57 mandatów startująca wspólnie z Juntos Podemos Más lewicowa Concertación; 2 mandaty zdobyli kandydaci niezależni, a 3 koalicja Chile Limpio Vote Feliz. W wyborach do Senatu po 9 mandatów zdobyła Koalicja na rzecz Zmiany i Concertación.

Oznacza to, iż w wyborach porażkę poniosła lewica, którą reprezentuje obecna prezydent Michelle Bachelet. Mimo wysokiej popularności (ponad 67%) nie mogła wziąć udziału w wyborach prezydenckich gdyż chilijska konstytucja nie dopuszcza możliwości reelekcji.

Oficjalne wyniki wyborów."
train,"2007-08-06: Klöden wygrywa Nocne Kryterium w Rhede

Kazachska Astana póki co nie może startować, jednak Andreas Klöden nie tylko startuje, ale i wygrywa. W piątkową noc wygrał 16. edycję Nocnego Kryterium w Rhede. Na pokonanym polu pozostawił swoich rodaków - Fabianna Wegmanna z Gerolsteiner i Marcela Sieberga z Milram.

""""Byłem pełen sportowej złości podczas tego startu. Jestem w bardzo dobrej formie, a nie jestem dopuszczany do startów w wyścigach"""" - powiedział Klöden. Astana wcześniej ogłosiła, że wycofuje się ze ścigania przez najbliższy miesiąc, z powodu ostatnich problemów dopingowych swojego lidera Alexandre Vinokurova. Podczas wyścigu w Rhede Klöden wystąpił w stroju Astany oraz na teamowym rowerze, na co uzyskał specjalne pozwolenie od szefów swojej drużyny.

""""Publiczność była dzisiaj wspaniała co sprawia, że trudniej jest znieść decyzję o miesięcznym zakazie startów"""" - powiedział agencji DPA - """"moje morale są bardzo niskie"""".

Klöden nie ma pojęcia co będzie dalej z Astaną we wrześniu, po przerwie w startach, ani czy wystartuje w tegorocznych Mistrzostwach Świata w Stuttgarcie. Niemiec planuje przygotowywać się do MŚ na wypadek zgody na start, jednak jak sam przyznaje - miesięczna przerwa w startach utrudni mi odpowiednie przygotowanie się do mistrzostw."
train,"2005-10-29: Leszek Bubel ukarany za antysemityzm

Leszek Bubel, przewodniczący Polskiej Partii Narodowej oaz kandydat na prezydenta w ostatnich wyborach został skazany przez sąd na grzywnę w wysokości 2500 zł na rzecz PCK. Sędzia odstąpił od kary więzenia, gdyż nie chciał ""robić z niego męczennika"". Powodem procesu był napisany i wydany przez Bubla zbiór artykułów pt. ""Polsko-żydowska wojna o krzyże"", w której dopuszczą się obraźliwych stwierdzeń wobec Żydów takich jak: """"podstępne żydowskie nasienie"""" bądź """"obrzezano im mózgi"""". Nie jest to jedyne wystąpienie Bubla budzące kontrowersje. Podczas kampanii do wyborów również dopuścił się antysemickich stwierdzeń broniąc się przed narastającym antypolonizmem."
train,"Odczytano sekwencję najstarszego DNA

Dwa zespoły duńskich naukowców pod kierownictwem Ludovica Orlando i Eske Willersleva z Uniwersytetu w Kopenhadze dokonały odczytania sekwencji kodu genetycznego DNA zawartego w genomie zwierzęcia sprzed 700 tys lat żyjącego w epoce lodowej.

Materiał genetyczny należy do zwierzęcia, będącego przodkiem konia. Zamarznięte szczątki zwierzęcia znaleziono w wiecznej zmarzlinie Jukonu w północno-zachodniej części Kanady.

Sukces duńskich uczonych daje nadzieję na odczytanie i poznanie genomu Homo erectus, który wymarł około 300 000 lat temu. Dotychczas udało się zsekwencjonować genom Neandertalczyka (Homo neanderthalensis), którego szczątki liczyły ok 40-50 tysięcy lat.

Wyniki badań zostały zaprezentowane w czasopiśmie Nature."
train,"2006-06-30: Wyścig Solidarności i Olimpijczyków 2006: Aldo Ilesić wygrał 4 etap, Radosz pozostaje liderem

Aldo Ilesić ""(Perutnina Ptuj)"" wygrał 4. etap Wyścigu Solidarności i Olimpijczyków. Drugie miejsce zajął Marek Wesoły ""(CCC Polsat)"", a trzecie Sebastian Schwager ""(Thuringer)"".

Podczas sprintu była kraksa w peletonie. Liderem pozostał Robert Radosz ""(DHL - Author)""

Dzisiejszy etap był najdłuższym etapem w tegorocznym wyścigu. Kolarze wyjechali z Tarnobrzegu i w drodze do mety w Przemyślu pokonali 198,1 km.

Już na pierwszej rundzie w Tarnobrzegu zaatakowała dwójka młodych zawodników - Łotysz Daniels Ernestovskis ""(Rietmu bank)"" oraz Marcin Jasiński z grupy Nobless prowadzonej przez byłego polskiego kolarza Piotra Wadeckiego. Od peletonu próbował uciec Ukrainiec Stanislaw Rudoj, ale bezskutecznie.

Dwójka młodych kolarzy (Polak urodzony jest w 1985, a Łotysz w 1986 roku) szybko powiększała przewagę, która już na 11. km wynosiła ponad 30 sekund i wobec biernej postawy peletonu szybko wzrastała.

Tymczasem na trasie zaczął padać przybierający na sile deszcz. Natychmiast szosa stała się śliska i niebezpieczna. Odczuli to obaj uciekinierzy - obaj leżeli na jednym z rond na trasie. Po chwili kontynuowali jazdę. Przez większość wyścigu utrzymywali przewagą wahającą się od 4 do 6 minut. Oni podzielili między siebie premie lotne - pierwszą i trzecią wygrał Łotysz Ernestovskis, a drugą Jasiński.

Niecałe 30 kilometrów od mety znajdowała się premia górska trzeciej kategorii. Wygrał ją Jasiński. Liderem klasyfikacji górskiej pozostał Adam Sznitko (trzeci na tej premii górskiej) Od tego czasu przewaga uciekinierów zaczęła szybko maleć.

Wkrótce, uciekinierzy zostali dogonieni przez peleton prowadzony przez grupę DHL - Author. Gdy czołówka wjeżdżała do Przemyśla swoich szans próbował jeszcze mistrz Polski - Mariusz Witecki z ekipy Intel Action. Jego atak okazał się nieskuteczny.

W końcówce etapu doszło do kilku wypadków. Kraksę miał m.in. wicelider klasyfikacji punktowej Krzysztof Jeżowski.

Wyścig wygrał 21-letni Słoweniec Aldo Ino Ilesic z ekipy Perutnina Ptuj, który wyprzedził Marka Wesoły ""(CCC Polsat)"". Trzeci był Sebastian Schwager z niemieckiego zespołu Thuringer Energie, a czwarty Marco Zanotti z grupy Unibet.com.

Liderem pozostał Robert Radosz, który jest coraz bliżej zwycięstwa w całym wyścigu. Pozostałe koszulki także nie zmieniły swoich właścicieli."
train,"2009-10-01: Afera Rywina bis? Czyli afera hazardowa

CBA przekazało informację prezydentowi, premierowi, Sejmowi i Senatowi o zagrożeniu interesu ekonomicznego państwa w związku z przygotowywaniem projektu ustawy hazardowej. Przez nowelizację ustawy o grach hazardowych Skarb Państwa może stracić nawet pół miliarda złotych - informuje Rzeczpospolita.

Badając inną sprawę korupcyjną, agenci CBA wpadli na trop nowelizacji ustawy hazardowej i 23 marca br. zaczęli operację ""Black Jack"". Według Biura na zmianach w tzw. ustawie hazardowej budżet państwa mógł stracić 469 mln złotych.

W prace nad ustawą o grach losowych zaangażowani byli Zbigniew Chlebowski i minister Mirosław Drzewiecki.

""Rzeczpospolita"" twierdzi, że Zbigniew Chlebowski i Mirosław Drzewiecki z PO, za namową dwóch biznesmenów z branży hazardowej, wpłynęli na zmianę nowelizacji ustawy o grach hazardowych. Gazeta ujawnia stenogramy z rozmów.

Szef klubu parlamentarnego Platformy Obywatelskiej Zbigniew Chlebowski i minister sportu Mirosław Drzewiecki - według ustaleń Rzeczpospolitej - mieli lobbować w interesie firm hazardowych.

Prezydencki minister Paweł Wypych powiedział, że w najbliższych dniach Lech Kaczyński spotka się z prezydiami Sejmu i Senatu w sprawie tak zwanej afery hazardowej.

Minister Julia Pitera odpowiedzialna w rządzie za walkę z korupcją uważa, że podczas prac nad nowelizacją ustawy o grach losowych doszło do sytuacji niedopuszczalnej, ale nie do korupcji. Polityk Platformy skrytykowała fakt kontaktowania się biznesmenów z politykami. Pitera wyraziła w radiowej Trójce przekonanie, że z informacji ""Rzeczpospolitej"" wynika, iż w całej sprawie raczej nie ma mowy o korupcji. Podkreśliła, że w stenogramie z rozmowy, opublikowanym przez gazetę, nie ma mowy o oferowaniu korzyści majątkowych.

Minister sprawiedliwości Andrzej Czuma odnosząc się zarzutów CBA ws. nieprawidłowości przy pracach nad projektem nowelizacji ustawy o grach i zakładach wzajemnych oświadczył: ""Mirosław Drzewiecki i Zbigniew Chlebowski są absolutnie niewinni, ja nie widzę żadnych dowodów""."
train,"2007-06-26: Kaczyński: Prof. Hołda i Rzepliński ""łgają dla celów politycznych""

Premier Jarosław Kaczyński w radiowych Sygnałach Dnia powiedział o profesorach Zbigniewie Hołda i Andrzeju Rzeplińskim: """"Ci panowie mówią nieprawdę, albo powiem wprost - łgają. Łgają dla celów politycznych, całkowicie dezawuują, czy samo dezawuują siebie jako prawnicy, jako profesorowie prawa, jako uczciwi obywatele"""". Powodem wypowiedzi premiera było stanowisko profesorów ws. protestu pielęgniarek. Kaczyński dodał, że """"nie może być zasady, że z jednymi przestępcami premier rozmawia, a innych poprzez odpowiednie służby wsadza do więzienia""""

Tymczasem w Warszawie pod kancelarią prezesa rady ministrów nadal trwa protest pielęgniarek. W poniedziałek trzy ze strajkujących rozpoczęły głodówkę, we wtorek do strajku głodowego przyłączają się inne pielęgniarki."
train,"2007-07-20: Premier określił warunki koalicji LiS

„Siedem przykazań”, jakie premier stawia koalicjantom jest dla nich nie do przyjęcia. Pełne poparcie dla premiera, sprzeciw wobec komisji śledczej w sprawie CBA i koniec z seksaferami - to warunki, jakie w liście do Romana Giertycha i Andrzeja Leppera zawarł Jarosław Kaczyński. Przewodniczący Samoobrony mówi otwarcie: ""Warunki premiera Kaczyńskiego upokarzają Samoobronę i LPR"".

Przedstawione w liście warunki, do których dotarł „Fakt” nie dają koalicjantom żadnej swobody. Wg gazety owe „siedem przykazań” przedstawia się następująco:


Lider Samoobrony zapowiedział, że jego partia nie zamierza dostosować się do ultimatum premiera i odpowiedź da nie za tydzień, ale po sejmowych wakacjach. ""Jarosław Kaczyński warunki może sobie stawiać swojej partii. Premierem został dzięki głosom koalicjantów"" - powiedział Lepper."
train,"Sara Takanashi zwycięża w zawodach Letniego Grand Prix w skokach narciarskich w Ałmaty

Sara Takanashi zwycięża w zawodach Letniego Grand Prix w skokach narciarskich na skoczni Gornyj Gigant w kazachskich Ałmaty.

Japońska skoczkini, aktualna mistrzyni świata juniorów i mistrzyni olimpiady młodzieży, objęła prowadzenie po pierwszej serii, skacząc na 105 m i ustanawiając nowy damski rekord obiektu. W drugiej serii skoczyła na 105,5 m i ponownie pobiła rekord. Jedynym zawodnikiem, który oddał dłuższy skok na tym obiekcie jest Kamil Stoch (106 m). Zwyciężyła zawody z notą 247,3 pkt.

Drugie miejsce zajęła Słowenka Katja Požun, skacząca na 100 m i 97,5 m. Trzecia była debiutująca tego lata w zawodach FIS Kanadyjka Alexandra Pretorius (91,5 m, 100,5 m), jedenasta po pierwszej rundzie.

Takanashi objęła pozycję liderki klasyfikacji generalnej – dotychczasowa ""numer jeden"", Daniela Iraschko, nie występuje w Kazachstanie. Trzecia w tabeli generalnej jest Pretorius.

Pełne wyniki (pdf)

Wkrótce rozpocznie się konkurs mężczyzn."
train,"2008-09-10: Exatel i Telekomunikacja Kolejowa podejmują współpracę

Spółki Exatel i Telekomunikacja Kolejowa podpisały ramową umowę o współpracy, poinformowali przedstawiciele obu firm we wtorek. Współpraca będzie dotyczyła głównie wspólnego startu w przetargach dla administracji publicznej, a także rozszerzenia oferty dla klientów biznesowych.

– ""Umowa prowadzi do bliższej współpracy przy wykorzystaniu zasobów sieciowych i intelektualnych"" – powiedział prezes Exatel Zdzisław Nowak podczas konferencji prasowej. Dodał, że współpraca nie opiera się na zasadzie wyłączności, ale obie firmy mają prawo do pierwszej odmowy. Oznacza to, że spółki będą analizować kolejne projekty i w każdym przypadku decydować, czy udział w nim będzie korzystny, ale równocześnie będą dla siebie partnerami pierwszego wyboru.

Spółki mają wspólnie realizować projekty dotyczące: budowy sieci rozległych, usług transmisji danych, usług kolokacyjnych i usług hostingowych.

– ""Pozostajemy konkurentami"" – podsumował p.o. prezesa Telekomunikacji Kolejowej Władysław Wilkans. Dodał, że obie spółki mogą poszukać partnera, który rozszerzy ich ofertę o usługi telefonii mobilnej.

Przedstawiciele obu firm zadeklarowali, że nie prowadzą prac dotyczących ewentualnej współpracy kapitałowej.

– ""Koncentrujemy się na budowie wartości dla naszych właścicieli poprzez wspólną ofertę handlową"" – powiedział Nowak.

W połowie lipca TK i Exatel informowały, że podpisały umowę z Agencją Restrukturyzacji i Modernizacji Rolnictwa (ARiMR) na usługi transmisji danych w rozległej sieci VPN MPLS. Wartość kontraktu to ok. 30 mln zł brutto.

Telekomunikacja Kolejowa podała, że w pierwszych siedmiu miesięcy 2008 r. zanotowała zysk netto na poziomie 2,45 mln zł wobec 2,31 mln zł straty w analogicznym okresie poprzedniego roku. Przychody w okresie styczeń-lipiec wyniosły 155,38 mln zł wobec 132,06 mln zł w pierwszych siedmiu miesiącach 2007 r."
train,"2006-12-07: Samoobrona pozywa ""Wyborczą""

Andrzej Lepper zapowiedział, że jeśli potwierdzą się oskarżenia wobec Stanisława Łyżwińskiego, będzie domagał się od niego złożenia mandatu. Zwrócił się też do wszystkich działaczy ugrupowania, aby osoby, które wiedzą o przypadkach molestowania, zwracały się z tym do prokuratury.

Lider Samoobrony poinformował, że został złożony pozew przeciwko ""Gazecie Wyborczej"", która jako pierwsza opublikowała artykuł dotyczący seks-skandalu w tej partii. Zdaniem wicepremiera, artykuł ten był częścią zakrojonego na szeroką skalę spisku przeciwko Samoobronie w celu jej wyeliminowania ze sceny politycznej. 

Andrzej Lepper zapowiedział też składanie kolejnych pozwów przeciwko mediom i osobom, które nie mając dowodów będą wysuwały oskarżenia przeciwko ""Samoobronie"". Wicepremier Andrzej Lepper w imieniu Samoobrony przeprosił Polaków za niestosowne wypowiedzi jej działaczy, związane z seksaferą, w którą zamieszani są posłowie ugrupowania. Lider Samoobrony podkreślił, że członkowie partii bardzo poważnie traktują całą sprawę."
train,"2006-10-24: Bakterie w ekstremalnych warunkach

Kopalnia złota niedaleko Johannesburga, trzy kilometry pod powierzchnią ziemi - tam znajduje się środowisko życia nowoodkrytych bakterii, których ""społeczność"" znaleźli naukowcy z Princetown University.

""Bakterie te są wyjątkowe"" - mówi autor prezentowanej pracy, Li-Hung Lin. Jest to pierwsza znaleziona grupa bakterii, zależnych wyłącznie od geologicznej produkcji siarki i wodoru. Poza tym, odkryte bakterie, jako nieliczne, nie są zależne od energii słonecznej. Mikroorganizmy tego rodzaju mogą żyć pod powierzchnią Marsa i jednego z księżyców Jowisza - Europy.

Bakterie żyją w starej wodzie, która nie była nigdy rozcieńczana przez żadne wody gruntowe. Węglowodany w niej zawarte nie pochodzą z żywych organizmów, a wodór konieczny bakteriom do oddychania powstaje z rozkładu wody będącego skutkiem promieniotwórczego rozpadu toru, potasu i uranu. Naukowcy odkryli niewielką różnorodność gatunkową odkrytej grupy. Dominujące bakterie pozyskują energię z utleniania związków siarki, która może pochodzić z bardzo starej wody i płynów hydrotermalnych."
train,"2005-06-10: PO wygrywa sondaż parlamentarny, Lech Kaczyński - prezydencki

Najnowsze badania opinii publicznej nie przynoszą większych zaskoczeń – wczorajszy sondaż OBOP-u daje Platformie Obywatelskiej wzrost poparcia o 2% do 26%, 151 miejsc w Sejmie (jedyny klub mający ponad 100 mandatów) i możliwość spokojnego współrządzenia z Prawem i Sprawiedliwością, które 2% straciło i obecnie może liczyć na 18% i 95 posłów. Powody do zadowolenia mogą mieć również liderzy Samoobrony, mającej 13% (+1%) i 80 posłów, a także z reguły niedoszacowana w sondażach Liga Polskich Rodzin – ta zdobywa 12%, zyskując 3 punkty procentowe i 64 miejsca. Do Sejmu weszłyby też dwie partie lewicowe – mimo wzmocnienia swych list kandydatami Unii Pracy, Socjaldemokracja Polska spadła z 9 do 7% (sama UP miesiąc temu miała 1% poparcia), przez co może liczyć na 41 posłów. Mimo to wygrywają z Sojuszem Lewicy Demokratycznej, który po zmianie kierownictwa wzrósł o 3% do 6%, co dałoby partii 27 miejsc w nowym Sejmie. Progu wyborczego nie przekroczyły Demokraci.pl i Polskie Stronnictwo Ludowe – oba ugrupowania dostały po 3% poparcia ankietowanych.

Dzisiejszy sondaż CBOS-u po raz kolejny daje sukces Lechowi Kaczyńskiemu z PiS-u, na którego chce oddać głos co czwarty Polak, a to oznacza wzrost o 3%. Na dwóch pozostałych miejscach na podium znaleźli się honorowy przewodniczący Partii Centrum Zbigniew Religa – 19% (+4), który niedawno zainaugurował swą kampanię i prowadzący ją intensywnie szef SDPL, Marek Borowski – 14% (+4), który najwyraźniej zyskał po wycofaniu się z kandydowania Włodzimierza Cimoszewicza. Tuż za tą trójką mamy Andrzeja Leppera – 12% (-2) i Donalda Tuska – 11% (-2). Znacznie niżej znajduje się Maciej Giertych, niedawno oficjalnie wybrany na kongresie LPR-u – 4% (+2), inaugurujący dziś kampanię Jarosław Kalinowski – 3%, na 2% zaś może liczyć Jerzy Szmajdziński. W sondażu nie wzięto pod uwagę kandydatur Marii Szyszkowskiej i Henryki Bochniarz – zamiast nich po 1% zyskali Władysław Frasyniuk i Izabela Jaruga-Nowacka – może to wpłynąć na notowania Borowskiego i Tuska."
train,"2008-07-02: Rosyjskie media informują o separatystycznych dążeniach na Śląsku

Dziennikarz rosyjskiej rządowej gazety ""Rossijskaja Gazieta"" - Anatolij Szapowałow ostrzega, że w Rzeczpospolitej Polskiej może powtórzyć się scenariusz Kosowa i dojść do rozbicia kraju, bo Śląsk chce oddzielić się od Polski.

Anatolij Szapowałow twierdzi, że Ślązacy zgrupowani w separatystycznych organizacjach, np. w Ruchu Autonomii Śląska wzywają premiera Donalda Tuska (m.in. podczas manifestacji w Warszawie) do poparcia zmian w konstytucji, które pozwolą regionalnym społecznościom na uzyskanie autonomii. W swoim prasowym artykule pisze, że """"W przeciwnym razie Ślązacy nie wykluczają postawienia na porządku dziennym problemu oddzielenia"""".

Jerzy Gorzelik, autor wystąpienia do premiera Tuska, podkreśla, że rosyjska publikacja to półprawdy. Petycja była, ale dotyczyła tylko autonomii regionalnej w granicach Polski i w ogóle nie dotyczyła oddzielenia się Śląska od Polski. Podobnego zdania jest także Kazimierz Kutz.

""Rossijskaja Gazieta"" pisze również, że """"od 1920 do 1939 roku na Śląsku, którego część należała do Polski (a druga - do Niemiec), lokalne problemy (...) rozstrzygał Sejm Śląska"""" oraz że """"sytuację jeszcze bardziej zaostrzył niedawny powszechny spis ludności w Polsce, w toku którego 173 tys. osób zaliczyło siebie do narodowości śląskiej"""", a ponadto, że """"analitycy nie wykluczają, że świadome ignorowanie interesów Ślązaków może popchnąć ich do skrajnych działań. Niewykluczone, że po tym wszystkim, co zaszło, staną oni w opozycji wobec polskiego państwa"""".

Eurodeputowana Genowefa Grabowska uważa, że artykuł w rosyjskiej prasie może mieć niekorzystne reperkusje i zalecałaby członkom RAŚ więcej umiaru w głoszeniu poglądów, gdyż mogą być rozumiane jako separatystyczne."
train,"2008-04-12: Projekt Borkowskiej-Flisek: po dwudziestu artystów z Gdańska i litewskich Druskiennik malowało obrazy swoich miast

Z inicjatywy Marii Borkowskiej-Flisek odbył się projekt artystyczny mający na celu wspólne malowanie obrazów Gdańska przez artystów związanych z trójmiastem.

Dziewiętnastu trójmiejskich artystów z inicjatywy Marii Borkowskiej-Flisek (menadżer projektu), będącej społeczną organizatorką współpracy plastycznej między Pomorzem a litewskim uzdrowiskiem Druskienniki, namalowało dwa obrazy Gdańska. Tytuł obydwu prac brzmiał ""Gdańsk w moich oczach"". Koszt materiałów potrzebnych do ich wykonania pokrył Urząd Miasta Gdańska.

Pierwszy z obrazów w ramach współpracy plastycznej między Pomorzem a Druskiennikami został podarowany Druskiennikom i jest eksponowany w sali obrad tamtejszej Rady Miasta.

Dwudziestu artystów litewskich wspólnie namalowało i podarowało miastu Gdańsk obraz pt. ""Druskiennickie impresje"".

Drugi obraz namalowany przez artystów z Trójmiasta pozostał w Gdańsku i wraz z obrazem artystów litewskich znajduje się na stałe w Nowym Ratuszu. Obraz artystów gdańskich prezentowany jest w głównym holu, nad paradnymi schodami na półpiętrze, zaś obraz druskiennicki zdobi Salę Toastową. Do obrazu namalowanego przez gdańskich artystów przymocowana jest mosiężna tabliczka z napisem: ""Miastu Gdańsk i jego mieszkańcom – artyści gdańscy"". Uroczyste odsłonięcie w Nowym Ratuszu obydwu ww. obrazów nastąpiło 16 listopada 2006.

W 2007, w drugim etapie projektu, artyści przystąpili do malowania trzeciego obrazu pt. ""Bramy i portale Gdańska"", którego temat zaproponował miłośnik Gdańska pan Bogdan Podoski. Koszt materiałów malarskich, podobnie jak poprzednio, pokrył Urząd Miasta Gdańska, a sami artyści (22 osoby) oraz wszystkie inne osoby wspomagające proces tworzenia obrazu działali bezinteresownie. Powstał obraz o oryginalnej koncepcji, której autorem jest artysta-plastyk Jakub Maliszewski.

Życzeniem wszystkich twórców obrazu i osób zaangażowanych w proces jego tworzenia oraz Urzędu Miasta Gdańska było, aby obraz został podarowany gdańskiej placówce kulturalnej użytku publicznego. Wybór padł na Polską Filharmonię Bałtycką im. Fryderyka Chopina na Ołowiance w Gdańsku. Dyrekcja filharmonii przyjęła dar gdańskich artystów i umieściła obraz w centrum foyer na I piętrze vis a vis ozdobnej rozety. Na przymocowanej do obrazu mosiężnej tabliczce wygrawerowana jest dedykacja: ""Miastu Gdańsk i jego mieszkańcom – artyści gdańscy"". Odsłonięcie obrazu nastąpiło w piątek 14 grudnia 2007, podczas uroczystości otwarcia Polskiej Filharmonii Bałtyckiej. Aktu odsłonięcia obrazu, na którym przedstawiona jest też postać byłego prezydenta Lecha Wałęsy, dokonali: żona Danuta Wałęsa i syn Jarosław Wałęsa.

Dyrekcja filharmonii przeznaczyła ścianę foyer przylegającą do obrazu na organizowanie wystaw prac trójmiejskich artystów, ze szczególnym wyróżnieniem twórców obrazu. Artyści i dyrekcja uzgodnili, że wszystkie wystawy będą nosić wspólny tytuł: ""Ars ante portas"", czyli ""Sztuka u bram"".

Kierownikiem artystycznym projektu jest Grażyna Tomaszewska-Sobko a patronat honorowy pełni Prezydent Gdańska Paweł Adamowicz

W pracach nad obrazem pt. ""Gdańsk w moich oczach"" (obraz nr 1, wymiary: 150 x 150 cm) brali udział: Alicja Bach, Władysław Dobrucki, Wojciech Kołyszko, Elżbieta Kowalska-Matuszewska, Katarzyna Kubala-Lauer, Ada Majdzińska, Jakub Maliszewski, Jan Misiek, Maja Norko, Daria Selka-Bonna, Maja Siemińska, Barbara Słowińska-Galon, Anna Szpadzińska-Koss, Grażyna Tomaszewska-Sobko, Zbigniew Wąsiel, Szczepan Wysoki, Magdalena Zięba

Natomiast w pracach nad obrazem pt. ""Gdańsk w moich oczach"" (obraz nr 2, wymiary: 150 x 250 cm) uczestniczyli artyści tacy jak: Alicja Bach, Marcin Bildziuk, Wojciech Kołysko, Elżbieta Kowalska-Matuszewska, Katarzyna Kubala-Lauer, Ada Gajdzińska, Jakub Maliszewski, Jan Misiek, Maja Norko, Daria Selka-Bonna, Barbara Słowińska-Galon, Anna Szpadzińska-Koss, Grażyna Tomaszewska-Sobko, Szczepan Wysoki, Magdalena Zięba

W pracach nad obrazem pt. ""Fantazje na temat bram i portali Gdańska"" (wymiary: 220 x 250 cm) brali udział: Alicja Bach, Wojciech Kołyszko, Elżbieta Kowalska-Matuszewska, Katarzyna Kubala-Lauer, Mariusz Kułakowski, Ada Majdzińska, Jakub Maliszewski, Jan Misiek, Anna Niewiarowska-Zawilska, Daria Selka-Bonna, Maja Siemińska, Barbara Słowińska-Galon, Anna Szpadzińska-Koss, Jarosław Szwoch, Elżbieta Tęgowska, Grażyna Tomaszewska-Sobko, Anna Tomaszuk, Gabriela Trynkler, Zbigniew Wąsiel, Magda Zięba

Obraz pt. ""Druskiennickie impresje"" (obraz artystów litewskich, wymiary: 160 x 200 cm) namalowali:"
train,"2007-04-30: Wolsztyn: święto stulecia parowozowni

Jedyna na świecie czynna do dziś parowozownia w Wolsztynie, obchodziła święto z okazji stulecia istnienia.

Kilka tysięcy osób, w tym wielu zagranicznych gości, przybyło w dniach 27-29 kwietnia do Wolsztyna, aby zobaczyć jedne z najstarszych zabytków kolejnictwa. W tym roku w XIV dorocznej Paradzie Parowozów wzięło udział 17 lokomotyw z Polski, Niemiec, Republiki Czeskiej, Węgier oraz specjalnie na te święto sprowadzony z Wielkiej Brytanii parowóz serii 4575. Najstarsze z nich pochodzą z lat 20. i 30. XX wieku. Każda z obecnych na paradzie lokomotyw zaprezentowała się publiczności indywidualnie, później parami a na finał wszystkie parowozy zestawione zostały w 2 składy ustawione obok siebie na dwóch torach.

Wśród pozostałych atrakcji weekendu w Wolsztynie były m.in. zwiedzanie parowozowni, przejazd pociągami retro oraz drezynami, pokaz dźwigu kolejowego, przejazd pociągu militarnego, wybory Miss Świata Parowozów oraz wiele innych.

Wśród wolsztyńskich parowozów znajdują się m.in. Pm36 czyli ""Piękna Helena"", Pt47 zwana ""Petuchą"", Ok1 (najstarszy z 1917 r.) oraz Ol49, Ty45, Ty3, Tr5. Jako jedyne w świecie prowadzą regularne przewozy do Poznania, Leszna (uruchamiane przez PKP Przewozy Regionalne) i towarowe w okolicach Wolsztyna (obsługiwane przez PKP Cargo, które jest zarządcą parowozowni)."
train,"2008-02-04: ""Mnie to po prostu kręci"": wywiad z Tomaszem Ganiczem, prezesem Stowarzyszenia Wikimedia Polska/3

Wyksztalcioch: Jak Ty trafiłeś na Wiki i dlaczego wybrałeś akurat taki pseudonim?
Dołączyłem do Wikipedii po apelu Kpjasa, który on wysłał na grupę newsową pl.sci.chemia. Nick polimerek używałem od dawna na IRC-u i na tej grupie newsowej. Byłem znany pod tym nickiem już od 1995 r., czyli na 5 lat przed powstaniem Wikipedii. A nick pochodzi od tego, czym się zawodowo zajmuję, czyli polimery.

Wyksztalcioch: Jesteś chemikiem?

No tak – pracuję w Centrum Badań Molekularnych i Makromolekularnych PAN – na stanowisku adiunkta. W marcu tego roku zrobiłem habilitację. Bez zaangażowania w Wikipedię pewnie zrobiłbym tę habilitację jakieś 2 lata wcześniej...

Odder: Od bardzo długiego czasu jesteś dość aktywnym wikipedystą, uczestniczącym szeroko i powszechnie w życiu (nie tylko) polskiej społeczności Wikimedia, biorąc udział w zlotach, wygłaszając prelekcje czy uczestnicząc w pracach SWMPL. Jak twoja rodzina znosi, że jesteś tak zaangażowany w projekty Wikimedia?

Rodzina to aż tak bardzo na tym nie traci – gorzej praca. Na pewno gdyby nie Wikipedia, to bym napisał więcej publikacji naukowych i robił szybsze postępy zawodowe, ale z drugiej strony mam poczucie, że Wikipedia jest ważniejsza od kolejnej publikacji naukowej, która interesować będzie może z 20-30 osób na całym świecie i nic ważnego w gruncie rzeczy nie zmieni.

Wpedzich: W jaki sposób jest ważniejsza i jak zachęciłbyś zwykłych ludzi do dzielenia się wiedzą w ramach projektów Wikimedia?

Co do ważności – to ja akurat nie jestem aż tak wybitnym naukowcem, żeby mieć poczucie, że to, co robię naukowo, zmienia jakoś zasadniczo świat. To, co robię, nie jest nieprzydatne – np. wykonywałem sporo prac dla przemysłu - ale to były np. prace które umożliwiły firmie zarobić 100 000 USD rocznie – z czego ja miałem malutki promil, ale jakby to nie zostało zrobione, to by ta firma nie zbankrutowała, a ludzie korzystający z produktów tej firmy tego by w ogóle nie odczuli.

Natomiast Wikipedia naprawdę zmienia świat – korzysta z niej (w polskiej wersji) ponad 5 milionów ludzi miesięcznie – dla tych ludzi jest to często najwygodniejsze źródło informacji i jest to flagowy przykład tzw. wolnej kultury – czyli pokaz tego, że za darmo da się naprawdę dużo zrobić.

Przykuta: Co do twoich publikacji i liczby osób, które się z nimi mogą zapoznać – czy twoje prace naukowe są wykorzystywane jako źródła do wzbogacania treści w Wikipedii?

Co do pracy naukowej to w paru hasłach w Wikipedii są linki do moich publikacji, część teoretyczną mojego doktoratu wykorzystałem przy pisaniu hasła o ciekłych kryształach. Również swój wykład dla doktorantów na temat chemii metaloorganicznych przerobiłem na kilkanaście haseł w Wikipedii.

Mnie osobiście to po prostu kręci – poznaje się przy okazji wielu ciekawych ludzi, którzy chcą coś zrobić razem fajnego i robią to dla ""idei"". No i ta satysfakcja, że np. twój art medalowy jest na stronie głównej, którą czyta ok. 5 milionów ludzi miesięcznie. Toż to jest w pewnym sensie bestseller – żeby coś przeczytało tylu ludzi w tradycyjnych mediach – to jest chyba niewykonalne. Ilu ludzi przeczytało dobrowolnie wiersze Szymborskiej? 2 miliony? Wielu wikipedystów moim zdaniem nie zdaje sobie sprawy z siły ""rażenia"" Wikipedii – czyli z tego, że jeśli coś napiszą, to przeczyta to naprawdę mnóstwo ludzi.

Wyksztalcioch: Jakbyś się czuł, gdybyś dowiedział się, że na Wikipedii powstał artykuł o Tobie. Czy potraktowałbyś to jak jakieś wyróżnienie? Czy pomógłbyś w rozwoju takiego hasła?

Brr... – zgłosiłbym sam ten artykuł do SdU. Jako naukowiec na pewno nie zasługuję na arta w Wikipedii – mój dorobek naukowy jest raczej dość przeciętny.

Wyksztalcioch: Działasz aktywnie na Wikipedii, a co sądzisz o idei wolnego oprogramowania?

Jestem jak najbardziej za rozwojem wolnego oprogramowania – zresztą sam w miarę możności staram się z niego korzystać gdzie się da, aczkolwiek w pracy np. muszę ze względu na kompatybilność z kolegami i szefem korzystać z Windowsów i Microsoft Office. Mam w komputerze też Ubuntu – ale np. publikację muszę pisać w MS Office – bo Open Office nie potrafi skutecznie importować i eksportować dokumentów MS Office. Mimo to do używania Outlooka czy Explorera nikt mnie nie przymusi i wolę zdecydowanie Firefoksa i Thunderbirda.

Odder: Jesteś doświadczonym wikimedianinem, wiele widziałeś, wiele słyszałeś, byłeś na plwiki od prawie samego początku i widziałeś narodziny innych projektów polskojęzycznych. Czy możesz, specjalnie dla czytelników Wikinews, opowiedzieć kilka anegdot związanych z polskojęzycznymi projektami WMF, które najbardziej zapadły Ci w pamięć?

Ciężkie pytanie... Z dzisiejszej perspektywy może się wydać śmieszne, że były czasy, gdy administratorów Wikipedii wybierano metodą:

- ""Chcesz być adminem?""
- ""Err.. a co to jest?""
- ""No to już jesteś""
Był kiedyś taki Wikipedysta – matematyk, który się bawił w kotka i myszkę z ludźmi na temat hasła ""Zero"". Zajrzał na to hasło i stwierdził, że są tam popisane popisane takie bzdury, że to chyba same zera matematyczne pisały. Po czym napisał, że nie powie, jakie to są błędy, tylko ogłosił na to mini-konkurs, w którym stawiał piwo za wykrycie błędu. Ta stara dyskusja wciąż jeszcze istnieje.

Był pierwszym kandydatem na admina, który został odrzucony.

Wyksztalcioch: Ktoś znalazł te błędy?

W końcu tak.

Przykuta: Czy pamiętasz jakąś szczególną gafę, błąd, jaki popełniłeś w Wikipedii?

Z gaf – to pamiętam długą dyskusję z chemmixem, który w czasie gdy dyskutowaliśmy, był licealistą - obecnie już pewnie kończy studia chemiczne. Ja miałem wiedzę o nazewnictwie związków chemicznych z czasów moich studiów, czyli lata 1990-1995, a chemmix miał świeżą z liceum. Okazało się, po sprawdzeniu stron terminologicznych IUPAC (międzynarodowej organizacji chemicznej), że to on ma rację. Dla mnie do dzisiaj to jest koronny argument za tym, że nie należy nikomu przyznawać statusu eksperta w Wikipedii. Ja już wtedy byłem dawno po doktoracie, pracowałem w zawodzie – więc pewnie bym mógł robić za eksperta.

BBeax: To dlaczego powstały ""panele eksperckie""?

No właśnie – dobre pytanie. Uważam, że to nie był dobry pomysł. Sam się wypisałem z panelu chemicznego – choć mnie tam dopisano. Powinno się liczyć meritum sprawy, a nie kto ma jaki tytuł naukowy. Czasem amator wie więcej niż ekspert. (Obecnie ich nazwa brzmi Panele Pomocy przyp. red.)"
train,"2008-03-18: Delegacja polska w Kosowie

Wicepremier Grzegorz Schetyna, komendant policji Andrzej Matejuk i wiceminister spraw wewnętrznych i administracji Adam Rapacki są już w Kosowie. Mają spotkać się z policjantami rannymi we wczorajszych zamieszkach w Kosowskiej Mitrowicy.

Szef MSWiA Grzegorz Schetyna zamierza sprowadzić polskich funkcjonariuszy do Polski. Czekają na nich miejsca w warszawskim szpitalu MSWiA. ""Nie jest jednak pewne, czy ktokolwiek da się namówić na powrót do kraju, bo wśród policjantów stacjonujących w Kosowie panuje przekonanie, że misję należy wypełnić do końca"" - powiedział Komendant Główny Policji Andrzej Matejuk.

Tymczasem TVN24 doniosło o pierwszej ofierze poniedziałkowych starć. Jest nim porucznik ukraińskiej milicji, który zmarł na skutek ran odniesionych w zamieszkach w Mitrowicy.

""Kolejne trzy osoby są w stanie ciężkim, ale ich życiu nie zagraża niebezpieczeństwo"" - poinformował Jarosław Mazurkewycz z biura prasowego Ministerstwa Spraw Wewnętrznych Ukrainy.

W walkach w Kosowskiej Mitrowicy ucierpiało do tej pory oprócz ukraińskich milicjantów także 28 polskich funkcjonariuszy oraz 20 francuskich żołnierzy Kosovo Force."
train,"2006-01-28: Czechy: Największa inwestycja zagraniczna na skraju bankructwa

Fabryka kineskopów LG Philips w Hranicach, jedna z największych inwestycji zagranicznych w Czechach, znajduje się na skraju bankructwa - informuje czeski dziennik ""Mlada Fronta Dnes"".
Rząd Milosza Zemana w 2000 roku przyznał firmie LG Philips ulgi inwestycyjne w wysokości 1,5 miliarda koron (około 200 milionów zł). Inwestor obiecał zatrudnić w fabryce kineskopów ponad trzy tysiące pracowników, a przy fabryce miało powstać centrum badawczo-rozwojowe, zatrudniające kilkuset inżynierów. Cała inwestycja miała być kołem zamachowym gospodarki na terenie północnych Moraw.

Wczoraj zatrudniająca około 1500 pracowników fabryka LG Philips wstrzymała produkcję. Powodem jest brak zainteresowania rynku kupnem klasycznych kineskopów. Klienci coraz częściej zaczęli bowiem kupować telewizory plazmowe oraz LCD."
train,"2005-04-15: Komunikator Reuters zaatakowany przez robaka sieciowego

Agencja Reuters podała do wiadomości, że została zmuszona do tymczasowego zamknięcia funkcji firmowego komunikatora - Reuters Messaging IM. Powodem jest sparaliżowanie sieci przez nowy wariant robaka sieciowego Kelvir.

Wcześniejsze odmiany wirusa skupiały się głównie na atakowaniu komunikatora MSN Messenger firmy Microsoft. Jest to pierwszy przypadek ataku wirusa na specjalną, prywatną sieć komunikatora internetowego.

Działanie Kelvira polega na masowym rozsyłaniu wiadomości, która nakłaniają do kliknięcia w zainfekowany link.

Komunikator Reuters jest podatny na atak, ponieważ jest oparty o rozwiązania zawarte w oprogramowaniu AOL i MSN Microsoft. Początkowo usługa była dostępna tylko dla prywatnych potrzeb firmy. Dopiero w 2003 roku została udostępniona dla szerszego grona użytkowników.

Reuters orzekła, że komunikator ponownie zacznie funkcjonować dopiero po całkowitym zażegnaniu problemu."
train,"2008-01-13: Piąty wiceminister rządu Tuska odchodzi

Jak dowiedziało się Radio ZET, nastąpi kolejna dymisja w koalicyjnym rządzie PO-PSL. Tym razem za sprawą dymisji Andrzeja Markowiaka, wiceministra środowiska.

Jako pierwsza do dymisji podała się Maria Wągrowska, wiceminister obrony narodowej. Już na samym początku 2008 roku z funkcji sekretarza stanu w Ministerstwie Obrony Narodowej zrezygnował Piotr Czerwiński. W tej sprawie do dzisiaj brak oficjalnego komunikatu mówiącego o przyczynie dymisji. Jednak po ogłoszeniu nominacji Czerwińskiego, były szef MON Aleksander Szczygło ujawnił, że Żandarmeria Wojskowa prowadzi dwa postępowania w jego sprawie.

Z przyczyn rodzinnych z funkcji wiceministra spraw wewnętrznych i administracji odszedł Tadeusz Nalewajk. W resorcie nadzorował on kwestie związane ze Strażą Pożarną. Do dymisji podała się też Grażyna Leja, która była wiceministrem sportu. Odejście Andrzeja Markowiaka jest piątą dymisją wiceministra w rządzie Tuska."
train,"2006-11-06: Kampania wyborcza w USA dobiega końca

W USA dobiega końca kampania wyborcza przed wyborami, które odbędą się w najbliższy wtorek. Oprócz 435 przedstawicieli do Izby Reprezentantów, Amerykanie wybiorą we wtorek również 33 senatorów do 100-osobowego Senatu, a w 36 z 50 stanów wybiorą nowego gubernatora. Oprócz tego w wielu stanach odbędą się wybory do parlamentów stanowych, sądów, jak również różnego rodzaju lokalne referenda i wybory prokuratorów okręgowych.

Izba Reprezentantów.

Wszystkie z 9 sondaży przeprowadzonych w ciągu ostatnich dwóch tygodni przewidują zwycięstwo Demokratów w wyborach do Izby Reprezentantów. Wg nich Demokraci zdobędą przewagę od 4 do 19 miejsc. W 7 z 9 sondaży przewaga Demokratów wynosi ponad 10 miejsc w Izbie Reprezentantów. Również wszystkie poprzednie sondaże przeprowadzone w ciągu ostatniego roku dawały przewagę Demokratom.

Senat.

Również w wyborach do Senatu sondaże wyborcze przewidują przegraną Republikanów. Na Demokratów ma zamiar głosować między 47% a 61% Amerykanów, natomiast poparcie Republikanów mieści się w przedziale 34% do 42%.

Gubernatorzy i parlamenty stanowe.

W wyborach na gubernatorów kandydaci Demokratów nie mogą liczyć na zdecydowaną wygraną. W 22 z 36 stanów w których odbędą się wybory urzędują gubernatorzy-republikanie. Te wybory są szczególnie zażarte i niekoniecznie o ich wyniku musi decydować przynależność partyjna. Jednak Republikanie liczą na przejęcie urzędu gubernatora w 5 republikańskich stanach, natomiast Demokraci muszą się liczyć ze stratą co najmniej jednego gubernatora. Co ciekawe w Kalifornii, gdzie demokraci mają zdecydowaną przewagę w wyborach do parlamentu federalnego oraz stanowego, republikański gubernator Arnold Schwarzenegger jest prawie pewien reelekcji. Jest to szczególnie istotne, gdyż wg analityków gubernator-aktor, może znacząco wspomóc kandydata Republikanów w najbliższych wyborach prezydenckich. W wyborach do parlamentów stanowych Demokraci są pewni wygranej w większości stanów, w tym również na zachodzie USA, gdzie wyborcy tradycyjnie głosują na Republikanów.

Kampania wyborcza.

Głównymi tematem kampanii wyborczej jest oczywiście wojna w Iraku, inne istotne zagadnienia to bezpieczeństwo narodowe, gospodarka, nielegalna imigracja, opieka zdrowotna oraz sprawy światopoglądowe. Wyborcy są zaniepokojeni coraz większymi ofiarami i kosztami prowadzenia wojny w Iraku, jak również sposobem działania służb specjalnych po 11 września. Amerykanów martwi również najwyższa w historii kraju cena benzyny (równowartość ok. 2,5 zł za litr). Kolejnym kluczowym zagadnieniem jest plan ograniczenia imigracji i wydalanie nielegalnych imigrantów z USA, forsowany przez administracje Busha. Popularność Republikanów jest również zachwiana przez serię skandali obyczajowych i łapówkarskich z udziałem polityków tej partii oraz coraz bardziej słabnącą popularność prezydenta Busha. W tej sytuacji klęska wyborcza Republikanów jest prawie pewna, a skazanie na śmierć przez iracki sąd Saddama Husajna raczej nie zostanie potraktowane przez wyborców za sukces, który należy przypisać Bushowi."
train,"2007-10-04: 50. rocznica wystrzelenia Sputnika 1

50 lat temu 4 października 1957 roku rozpoczęła się nowa era - era podboju kosmosu. Związek Radziecki pomyślnie wystrzelił pierwszego sztucznego satelitę Ziemi, Sputnika 1. Po pięćdziesięciu latach od tego wydarzenia, świat jaki znamy nie mógłby istnieć bez satelitów. Techniki satelitarne wdarły się niemal w każdą dziedzinę życia. Zapewniają łączność, wyznaczają położenie obiektów z dokładnością do metrów, obserwują klimat i pogodę, pomagają w czasie klęsk żywiołowych, zbierają informacje o uprawach rolniczych i połowach ryb, tworzą dokładne mapy naszego globu, stanowią nieodzowne platformy do prowadzenia badań naukowych w wielu dziedzinach.

Rok 2007 można nazwać wielkim jubileuszem astronautyki, gdyż w jego trakcie wypada 150. rocznica urodzin Konstantina Ciołkowskiego, jednego z ojców astronautyki; 100. rocznica urodzin Siergieja Korolowa, twórcy sukcesu Sputnika i całego radzieckiego programu kosmicznego; i właśnie 50. rocznica wystrzelenia Sputnika 1. Kolejność tych jubileuszy wydaje się bardziej logiczna niż przypadkowa. Tworzy naturalny łańcuch wydarzeń potrzebnych do przekucia idei w czyn. Idei będącej niemal odwiecznym marzeniem człowieka - locie ku gwiazdom. Wystrzelenie Sputnika 1 było pierwszym krokiem ku temu celowi. A jak powiedział Ciołkowski: """"Po pierwsze, powinniśmy wysłać satelitę poza atmosferę. Reszta - nawet loty poza Układ Słoneczny - będzie względnie prosta.""""

Wyścig w kosmos.

Możliwość lotu satelitarnego była znana od początku XX wieku dzięki pracom Ciołkowskiego, Obertha i Goddarda. Techniczne możliwości jego realizacji pojawiły się w raz z pierwszą rakietą na paliwo ciekłe, zbudowanej przez Goddarda w USA. Kolejny krok postawił hitlerowskie Niemcy, budując nowego rodzaju broń rakietową, rakiety V1 i V2. Gdy Alianci wygrali wojnę z Hitlerem, Stany Zjednoczone i ZSRR od razu zainteresowały się niemieckimi osiągnięciami w rakietnictwie. Chciały pozyskać jak najwięcej z dotychczasowego dorobku hitlerowskich naukowców. Lot Sputnika 1 była efektem swoistego wyścigu między tymi krajami. Konstruktor rakiet V2, Wernher von Braun, po II Wojnie Światowej stał się twórcą amerykańskiego programu kosmicznego. I chociaż ostatecznie to USA wygrały wyścig w kosmos, zakończony lądowaniem ludzi na Księżycu, początkowa faza rywalizacji bezsprzecznie należała do Rosji. Dzięki niemal 100% odtworzeniu dokumentacji technicznej i produkcyjnej rakiet V2, Sowieci szybko zbudowali własną rakietę balistyczną o osiągach umożliwiających loty kosmiczne. Niezwykłe szybki postęp prac i wykorzystanie nowych rakiet właśnie w celu eksploracji kosmosu, ZSRR zawdzięcza osobie Siergieja Korolewa. To on wymógł na władzach Związku Sowieckiego decyzje umożliwiające mu stworzenie programu kosmicznego.

Fałszywy świt.

Dla obu mocarstw, orbita okołoziemska była na wyciągnięcie ręki już pod koniec lat 40. W czasie gdy generał Porter w amerykańskich wojsk lądowych, wraz z Von Braunem, budował rakietę Hermes C-1, odtwarzając rakietę V2, siły powietrzne USA pracowały już nad własną rakietą oficjalnie zdolną do lotów w kosmos - HATV (C-1 nie był budowany z tą myślą). Rakiety USAF mogłyby wynieść na orbitę małego satelitę, jednak wojskowi byli bardziej zainteresowani rakietami międzykontynentalnymi przenoszącymi głowice atomowe. Mimo, że prędkości rozwijane przez takie rakiety są niemal identyczne z wymaganiami stawianymi przed rakietami kosmicznymi, to masa ówczesnych głowic, około 4 ton, uniemożliwiała użycie rakiety HATV w tym celu. Wystrzelenie satelity o masie kilkunastu, kilkudziesięciu kilogramów, było jednak możliwe. Program HATV został zakończony w 1948 roku.

Jak w wspomniano, w tym czasie ZSRR również odtwarzał dokumentację dotyczącą rakiet V-2, mając do dyspozycji asystenta Von Brauna, Helmuta Groettrup. Zwieńczeniem tego procesu była budowa rakiety międzykontynentalnej R-3, która podobnie jak HATV, miała możliwość wyniesienia niewielkiego satelity. Jednak władze Związku Radzieckiego uznały, że potrzebny jest dalszy postęp i zawiesiły program związany z rakietą R-3.

Oba kraje odwróciły się więc od lotów kosmicznych poświęcając się rozwijaniu strumieniowych silników rakietowych na potrzeby rakiet Navaho i Burja.

Do roku 1952 Stany Zjednoczone i Związek Radziecki przyswoiły, przetestowały i usprawniły niemieckie osiągnięcia. Projekty rakiet balistycznych krótkiego zasięgu były blisko etapu produkcji. Znaczne zmniejszenie głowic jądrowych umożliwiło rozpoczęcie prac nad pociskami międzykontynentalnymi. Atlas Model 7 w USA, i R-7 w ZSRR.

Czas decyzji.

W czasie trwania Zimnej Wojny między Stanami a ZSRR, obie strony pragnęły wiedzieć jak najwięcej o tym co dzieje się na terenie przeciwnika. Amerykańska CIA stworzyła w tym celu samolot szpiegowski U-2. Rozpoczął on loty nas ZSRR mimo, że uważano, że będzie on zbyt wrażliwy na rakiety przeciwlotnicze. W tym samym czasie Chruszczow odrzucił propozycję ""otwartego nieba"" - otworzenie przestrzeni powietrznej obu mocarstw dla lotów rozpoznawczych - wysuniętą przez Eisenhowera.

W końcu 1953 roku Siły Powietrzne USA, mimo zawieszania prac nad rakietą HATV, rozpoczęły studia nad możliwością wykorzystania satelitów do obserwacji aktywności wojska na terytorium Związku Radzieckiego. Były to początki programów wywiadowczych MIDAS i CORONA. Ten drugi został odtajniony dopiero w 1995 roku. Analitycy nie byli jednak pewni, jakie reperkusje mogłyby wywołać takie urządzenia. Bano się, że ZSRR może uznać satelity, których orbity przebiegały nad terytorium Związku, za naruszające jego przestrzeń powietrzną.

Wystrzelenie satelitów bez wzbudzania politycznej wrzawy dał niespodziewanie Międzynarodowy Rok Geofizyczny (IGY), ogłoszony na lata 1957-1958. Naukowcy z całego świata mieli zając się badaniem i zrozumieniem ziemskiego środowiska. O przestrzeni poza ziemską atmosferą nie wiedziano wtedy w zasadzie nic. Satelity byłby idealnym narzędziem do badania tej przestrzeni. Ogłoszenie Roku Geofizycznego zbiegło się też z momentem gotowości do testów pierwszych rakiet międzykontynentalnych.

Na nieszczęście dla Amerykanów, propozycję wystrzelenia satelity naukowego w ramach IGY zgłosiły wszystkie trzy rodzaje sił zbrojnych. Von Braun w ramienia Wojsk Lądowych zgłosił projekt rakiety zbudowanej z połączenia rakiet Redstone i Loki. Marynarka Wojenna zaproponowała nową rakietę Vanguard, opartą o rakiety Viking (z silnikiem rakiety Hermes, generała Portera) i Aerobee. Porter zaprezentował swój pomysł Josephowi Kaplanowi, szefowi amerykańskiego komitetu IGY, i amerykańskiej Akademii Nauk. Siły Powietrzne przedstawiły zaś rakietę powstałą z połączenia prototypu rakiety Atlas A i drugiego członu rakiety Aerobee 150. Jednak szef programu Atlas nie życzył sobie, aby udział w IGY jakkolwiek wpłynął na realizację jego programu.

Administracja prezydenta Eisenhowera miała polityczne powody do nieobiektywnego wyboru. Cywilny satelita mógłby ustanowić prawną podstawę do wolnego dostępu do przestrzeni kosmicznej bez potrzeby narażania na szwank kontaktów z ZSRR. Dzięki temu, satelity CORONA mogłyby swobodnie latać nad terytorium Związku i wykonywać misje wywiadowcze. Oczekiwano również, że nie zależnie od wyboru, nie płynie on ani trochę na ważniejszy dla USA program budowy pocisków balistycznych (Atlas, Jupiter, Thor).

Na przewodniczącego komitetu, który miał dokonać wyboru rakiety dla przyszłego satelity, Eisenhower wyznaczył Homera J. Stewarta, z Jet Propulsion Laboratory. Każda z formacji wojskowych oddelegowała do komitetu po dwóch swoich reprezentantów. Kolejni dwaj zostali wyznaczeni przez sekretarza obrony, Quarlesa. A byli nimi Joseph Kaplan i Richard Porter - oboje powiązani z rakietą Vanguard. Decyzja ta miała się okazać wkrótce zgubna dla amerykańskiego programu kosmicznego.
Przedstawiciele Wojsk Lądowych i Marynarki głosowali za własnymi propozycjami. Kaplan, nie chcąc dać pracy ""aroganckiemu naziście"", jak określił Von Brauna, głosował wraz z Porterem na propozycję Marynarki Wojennej. Siły Powietrzne zaś były skłonne głosować zgodnie z większością, byle tylko nie były to Wojska Lądowe lub Niemcy, tj. zespół Von Brauna. Tak więc komitet, spełniając oczekiwania Pentagonu, aby wybór nie wpłynął na prace Sił Powietrznych i Wojsk Lądowych nad rakietami międzykontynentalnymi, wybrał rakietę Vanguard Marynarki Wojennej, jako nosiciela satelity IGY.

Von Braun i jego przełożony, generał Medaris, próbowali odwoływać się od tej decyzji, jednak bezskutecznie. Na dodatek oficjalnie zakazano im wystrzelenia satelity.

W Związku Radzieckim, Korolew rozpoczął pracę nad satelitą, równocześnie kończąc pracę nad rakietą międzykontynentalną R-7. Było dla niego jasne, że rakieta projektowana pod kątem ogromnych głowic jądrowych, będzie miała duży zapas mocy. R-7 mogła by wynieść na orbitę satelitę ważącego nawet 1 500 kg. Podobnie jak w USA, rządzący Związkiem bardziej skupiali się na wykorzystaniu rakiet jako broni i również nie życzyli sobie, aby prace Korolewa miały wpływ na prace nad rakietami balistycznymi. Rosyjscy naukowcy próbowali więc innych rozwiązań, które umożliwiłyby lot w kosmos.

Korolew i Jangiel próbowali kombinacji wielu różnych rakiet lub ich członów, również użycia wielu połączonych i odpalanych równolegle, ale żadna z takich kombinacji nie miała osiągów wystarczających do lotu orbitalnego. Również prace nad silnikami na paliwo stałe były zbyt wczesne, by można było ich użyć w tym celu. Oboje również nie mieli środków, aby móc rozwijać człony rakiety kosmicznej równolegle z pracami nad rakietami balistycznymi. Okazało się więc, że tylko rakieta R-7 może posłużyć do wyniesienia satelity w ramach Międzynarodowego Roku Geofizycznego, bez potrzeby opracowywania nowej rakiety. Korolewowi udało się nakłonić Chruszczowa do zgody na pracę nad satelitą, pod warunkiem, że główne zadanie zespołu nie zostanie przez to zaniedbane. Zespół Korolewa rozpoczął prace nad satelitami szpiegowskimi Zenit i satelitą naukowym na potrzeby IGY.

Początek wyścigu.

Rakieta Jupiter C Von Brauna odbyła pierwszy pomyślny lot 20 września 1956 roku. Jednak rozkazem z Pentagonu, czwarty człon rakiety został zastąpiony nieużytecznym zamiennikiem o tej samej masie. Tym samym, rakieta została pozbawiona możliwości wejścia na orbitę okołoziemską.

W tym samym czasie projekt Vanguard ponosił porażkę za porażką. Gdy rozpoczęły się nad przekuciem teoretycznego pomysłu w rzeczywistą rakietę, okazało się, że gotowe elementy wymagają głębokiej przeróbki, by mogły razem działać. Koszt programu, którego realizacja miała kosztować 12 mln. USD, rozrósł się do 100 mln. USD. Medaris powtarzał, że rakieta Von Brauna może już teraz wynieść satelitę i to kosztem niespełna 5 mln. USD. Nad projektem Vanguard zwisło widmo anulowania. Dla wywiadowczych potrzeb USA, nie było konieczne wystrzelić satelity jako pierwszy kraj na świecie, aczkolwiek CIA przygotowało analizę propagandowych zalet takiego scenariusza. Do realizacji wywiadowczego programu CORONA, Vanguard, albo sowiecki satelita, ustanowił precedens przelotu satelity nad terytorium innych krajów. Pierwszy udany lot testowy rakiety Vanguard odbył się dopiero 1 maja 1957.

W tym samym czasie w Związku Radzieckim trwały intensywne prace nad rakietą R-7. W 1956 roku założono kosmodrom Bajkonur. Rozpoczęto testy komponentów rakiety R-7, również na innych rakietach, próby statyczne silników. Ukończono je w ciągu jednego roku. We wrześniu 1956 zaczęto budowę naziemnej sieci śledzenia i zatwierdzono projekt Sputnika 3, który miał być radzieckim wkładem w IGY. Od wiosny 1957 miano rozpocząć loty testowe. Po dwóch udanych startach pod rząd, Korolew miał otrzymać pozwolenie na wystrzelenie satelity.

Niestety, budowa satelity mającego szansę być pierwszym w historii, opóźniała się. W obliczu sytuacji, gdy gotowa rakieta nie miała ładunku, Korolew podjął decyzję o budowanie małego, nieskomplikowanego satelity, którego można by szybko zbudować. Tak powstały satelity Sputnik 1 i Sputnik 2 - dwa pierwsze sztuczne satelity w historii (Sputnik 3 został 6. z kolei satelitą w historii).

Jednocześnie pracownicy zespołu Korolewa skupiali się nad zaprezentowaniem R-7 jako pocisku międzykontynentalnego. Pierwsza rakieta została wytoczona na stanowisko startowe 5 maja 1957. 15 maja wystartowała, jednak lot trwał jedynie 98 sekund, po czym rakieta się rozpadła. Druga rakieta, po trzech przerwach w odliczaniu, została zawrócona ze stanowiska startowego. Trzecia próba również zakończyła się katastrofą po 33 sekundach. Dopiero czwarta próba, z 21 sierpnia 1957, zakończyła się niemal pełnym sukcesem. Pięć dni później świat dowiedział się o tej próbie. Drugi udany start przeprowadzono 7 września.
W ramach przygotowań do amerykańskiego startu satelity Vanguard, 1 października 1957 uruchomiona zostaje sieć naziemnych stacji śledzących Vanguard Minitrack.

4 października 1957 pomyślnie zostaje wyniesiony Sputnik 1. Rozpoczyna się era kosmiczna. Amerykańska próba wystrzelania satelity Vanguard kończy się spektakularną katastrofą i porażką. Transmitowany na żywo start trwał dwie sekundy. Rakieta ledwie oderwawszy się od ziemi eksplodowała. Media USA określiły ją wówczas, jako ""ogromny wstyd"" i ""porażkę amerykańskiego programu kosmicznego"". Radzieccy delegaci przy ONZ ironicznie pytali swoich amerykańskich odpowiedników, czy przypadkiem USA nie chce przystąpić do prowadzonego przez ZSRR programu przekazywania technologii krajom zacofanym.

Niezwykłe osiągnięcie Sowietów zaszokowało Amerykanów. Astronauta Thomas Stafford, członek misji Apollo-Sojuz z 1975 roku, powiedział: ""nie mogliśmy uwierzyć, że Rosjanie umieścili obiekt w kosmosie"". Wydarzenie to stało się jednak również inspiracją dla mieszkańców Ameryki. W 1961 roku John F. Kennedy zapowiedział, że wciągu 10 lat człowiek postawi stopę na Księżycu. ""Tak dramatyczna odpowiedź nie zdarza się często"", dodaje Stafford. Amerykanie osiągnęli swój cel 20 lipca 1969.

Dziś, zaledwie 50 lat po dziewiczym locie Sputnika 1, największymi wyzwaniami stojącymi przed astronautyką, które jeśli zostaną osiągnięte staną się równie historycznie przełomowe, co ów lot, to załogowy lot na Marsa i założenie stałej bazy na Księżycu."
train,"2005-06-11: Bałtyk - Karkonosze Tour 2005 etap 6 wygrał Huzarski

Dziś odbyły się dwa etapy: etap 5 z Kowar na Przełęcz Okraj oraz etap 6 z Kowar do Bolkowa. Na mecie w Bolkowie najlepszy okazał się Bartosz Huzarski. Koszulkę lidera zachował Radosław Romanik, który zyskuje tylko 12' nad Cezarym Zamaną.

Wyniki 6. etapu:

1. Bartosz Huzarski (Intel-Action) 3:32,17
2. Ondrej Fadrny (Czechy/PSK Whirlpool)
3. Dariusz Rudnicki (Team Skil Moser) 34
4. Cezary Zamana (Intel-Action)
5. Robert Radosz (PSB Atlas Orbea)
6. Radosław Romanik (DHL-Author)

Klasyfikacja generalna po 6 etapach:

1. Radosław Romanik (DHL-Author) 22:02,31
2. Cezary Zamana (Intel-Action) 12
3. Krzysztof Ciesielski (DHL-Author) 42
4. Frantisek Raboń (Czechy/PSK Whirlpool) 47
5. Sebastian Skiba (Legia-Bazyliszek) 48
6. Bartosz Huzarski (Intel-Action) 1.35"
train,"Zmarł Tadeusz Broś

W czwartek, 27 października zmarł polski aktor Tadeusz Broś. Pogrzeb odbył się 31 października w miejscowości Korzkiew.

Tadeusz Broś znany jako prezenter telewizyjny programów dziecięcych ""Teleranek"", ""Sobótka"" i ""Teleferie"".

Od wielu lat cierpiał na chorobę alkoholową. Miał 62 lata. Pozostawił syna."
train,"2010-03-21: Afganistan: w zamachach zginęło 12 cywilów

W Afganistanie doszło dziś do dwóch ataków terrorystycznych. W prowincji Helmand w ataku na konwój wojskowy zginęło dziesięciu cywilów, natomiast Chost śmierć poniosły dwie osoby.

W prowincji Helmand w okręgu Gereszk, zamachowiec-samobójca jadący na motocyklu wysadził się w powietrze obok konwoju wojskowego przejeżdżającego przez most. Śmierć jednak poniosło dziesięciu cywili znajdujących się na moście. Ludzie świętowali tam afgański Nowy Rok.

W incydencie w prowincji Chost, gdzie doszło do eksplozji bomby przydrożnej, zginęło dwóch cywilów, z kolei czterech innych odniosło obrażenia.

W prowincji Helmand 13 lutego ruszyła ofensywa pod kryptonimem ""Musztarak"", oceniana jako największa operacja sił międzynarodowych od czasu interwencji w Afganistanie."
train,"2009-02-11: Zimbabwe: Tsvangirai został zaprzysiężony na premiera

Morgan Tsvangirai został zaprzysiężony na premiera Zimbabwe. Może to oznaczać zakończenie konfliktu politycznego w tym kraju, który trwa od 29 marca 2008.

Tsvangirai jest pierwszym premierem od 1987, kiedy to ówczesny prezydent Robert Mugabe zniósł tą funkcję który sam stał na jej czele.

Umowa o podziale władzy ma zakończyć trwający od ponad prawie roku kryzys polityczny i pomóc w walce z kryzysem gospodarczym.

Kryzys trwający od 29 III 2008, czyli wyborów prezydenckich w Zimbabwe. Wygrał kandydat opozycji Morgan Tsvangirai z 47,2%, drugi był sprawujący rządy Robert Mugabe z wynikiem 43,2%. Żaden kandydat nie osiągnął wymaganego 50% głosów i konieczna była II tura głosowania. Przed II-gą tury wyborów (27 VI 2008) Morgan Tsvangirai został zastraszany przez władzę i dlatego zrezygnował z kandydowania.
Wówczas Mugabe pozostał jedynym kandydatem, ale zdecydował się przeprowadzić wybory."
train,"2007-09-10: Hubert Urbański odchodzi z TVN po ośmiu latach współpracy

Rzecznik TVN Karol Smoląga poinformował w piątek, że Hubert Urbański kończy współpracę z telewizją TVN. Jako powód podano nieudane negocjacje dotyczące wynagrodzenia prezentera.

Hubert Urbański pracował w telewizji TVN w latach 1999-2007. W tym czasie był gospodarzem teleturnieju ""Milionerzy"", programów reality show: ""Jestem Jaki Jestem"" i ""Wyprawa Robinson"", widowiska rozrywkowego ""Dla ciebie wszystko"", oraz show "" Taniec z gwiazdami "". 

Hubert Urbański był też związany z telewizja Polsat, Radiem Zet oraz Radiem Kolor. Były prezenter TVN nie poprowadzi już 6 edycji ""Tańca z gwiazdami"". Wiadomo też, że Urbański dostał kolejną propozycje w Telewizji Polskiej."
train,"Triumf Francji na Mistrzostwach Świata w Piłce Ręcznej Mężczyzn 2015

Reprezentacja Francji zwyciężyła w meczu finałowym Mistrzostw Świata w Piłce Ręcznej Mężczyzn 2015 z drużyną Kataru. Trzecie miejsce w zawodach zajęła Polska, która pokonała Hiszpanię. Najbardziej wartościowym graczem turnieju uznano Thierry'ego Omeyera.

Reprezentacja Francji po raz piąty została mistrzem świata w piłce ręcznej mężczyzn. W finale rozgrywanych w Katarze mistrzostw ""Trójkolorowi"" pokonali gospodarzy turnieju wynikiem 25–22 (I połowa: 14–11). Dzięki temu zwycięstwu Francja zapewniła sobie udział w igrzyskach olimpijskich.

W meczu o trzecie miejsce drużyna Polski pokonała ustępujących mistrzów świata Hiszpanów 29–28 (I połowa: 13–13; pełen czas: 24–24). Jest to czwarty medal światowego czempionatu zdobyty przez gospodarzy przyszłorocznych mistrzostw Europy.

Tytuł Most Valuable Player zdobył bramkarz reprezentacji Francji, Thierry Omeyer."
train,"Katastrofa kolejowa pod Santiago de Compostela

24 lipca 2013, około godziny 20:41 w okolicach hiszpańskiego miasta Santiago de Compostela doszło do katastrofy pociągu pasażerskiego dużych prędkości. Jak podały władze lokalne nie żyje 78 osób.

To najbardziej tragiczny wypadek kolejowy w Hiszpanii od 70 lat.

Pociąg hiszpańskich kolei RENFE Talgo 250 (RENFE 730) liczący 13 wagonów jadący z Madrytu do Ferrol wypadł z torów na północnych obrzeżach Santiago de Compostela. Ekspresem podróżowało 238 pasażerów oraz obsługa pociągu. Z torów wypadły wszystkie wagony składu.

Przyczyną katastrofy mogła być nadmierna prędkość. Do katastrofy doszło na łuku, na którym dozwolona prędkość wynosi 80 km/godz. Pociąg jechał z prędkością co najmniej 150 km/godzinę. Premier Hiszpanii Mariano Rajoy zwołał w trybie natychmiastowym specjalne posiedzenie rządu, zdecydował się
się też wprowadzić trzydniową żałobę narodową.

Polski premier Donald Tusk przesłał na ręce szefa hiszpańskiego rządu Mariano Rajoya kondolencje w związku z katastrofą kolejową.

Natomiast prezydent Bronisław Komorowski przesłał kondolencje królowi Juanowi Carlosowi."
train,"2006-01-27: Gazu mniej, ale tylko dla odbiorców przemysłowych

Dostawy gazu ziemnego dla klientów przemysłowych zostały ograniczone, po tym jak spółka Gaz-System, ogłosiła 10 stopień zasilania gazem. Dostawy nie będą ograniczane dla odbiorców indywidualnych - poinformowało Polskie Górnictwo Naftowe i Gazownictwo w swoim komunikacie.
""Zmniejszenie dostaw nie dotyczy więc klientów indywidualnych zużywających gaz do gotowania i ogrzewania, do których jest on dostarczany bez zakłóceń"" - podkreślono w komunikacie. PGNIG podał, że poinformował już swoich klientów o wprowadzeniu przez Gaz-System ograniczeń w dostarczaniu i poborze gazu ziemnego. Według koncernu, ograniczone ilości gazu otrzymują klienci przemysłowi, którzy w umowach określili moc umowną dla paliwa gazowego nie mniejszą niż 417 metrów sześciennych na godzinę jak np. huty, zakłady produkcyjne czy zakłady ceramiczne.

Zgodnie z rozporządzeniem rządu, wydanego we wtorek, które umożliwia ograniczenie dostaw ze względu na utrzymujące się niskie temperatury powietrza oraz rekordowy poziom zużycia gazu, ograniczenia nie mogą powodować zakłóceń w funkcjonowaniu zakładów opieki zdrowotnej oraz elektrociepłowni.

Jak poinformował PGNIG, w ciągu ostatniej doby zużycie gazu ziemnego wysokometanowego wyniosło 61,3 mln metrów sześciennych.

Rozporządzenie przewiduje możliwość stosowania ograniczeń w dostawach gazu do 15 lutego 2006 roku. Jednak przy trwałej poprawie pogody i przywróceniu planowanych dostaw gazu z importu, ograniczenia w dostawach gazu ziemnego na terenie Polski będą stopniowo zmniejszane."
train,"2005-04-08: Moczulski kłamcą lustracyjnym

Leszek Moczulski jest kłamcą lustracyjnym - tak 6 kwietnia orzekł sąd lustracyjny.
Według sądu Moczulski współpracował z komunistyczną Służbą Bezpieczeństwa w latach 1969-77. Jednocześnie sąd zaznaczył, że współpraca Moczulskiego z SB zakończyła się definitywnie w 1977 roku.

W 1979 roku założył Konfederację Polski Niepodległej, podziemną partię nawołującą do tradycji piłsudczykowskich. Była to pierwsza tego typu formacja polityczna w krajach demoludów.

Sąd lustracyjny stwierdził, że Moczulski pod pseudonimem ""Lech"" informował SB o działalności środowiska skupionego wokół tygodnika ""Stolica"". Donosił także o Romanie Abrahamie, przedwojennym generale polskiego wojska. Zdaniem sądu z akt Moczulskiego wynika, że za pracę na rzecz Służby Bezpieczeństwa otrzymywał on wynagrodzenie (do 1 tysiąca złotych). Według dokumentów SB po 1977 roku Moczulski całkowicie porzucił pracę jej na rzecz, przechodząc do opozycji.

Moczulski podważa autentyczność akt. Jego zdaniem zostały one spreparowane w 1984 roku. Jednak zdaniem sędzi Małgorzaty Mojkowskiej, ""wszystkie akta tworzą logiczną całość"".

Moczulski już zapowiedział apelację."
train,"2007-05-25: Czy wizyta Zbigniewa Ziobro w Szwajcarii dotyczyła ujawnienia kont polskich polityków?

Minister Sprawiedliwości Zbigniew Ziobro zaprzecza, jakoby jego czwartkowa wizyta z Szwajcarii miała coś wspólnego ze sprawą polityków, którzy mają konta za granicą.

„Nie pojechałem tam po to, by dowiadywać się o konta polskich polityków"" - poinformował Zbigniew Ziobro.

Minister nie chciał podawać żadnych informacji, gdyż „dobro śledztwa temu się sprzeciwia”. Dodał, że wizyta przełoży się na działania prokuratury - wtedy ewentualnie mogą być podane informacje.

Samą wizytę opisał jako próbę nawiązania lepszej współpracy. „Chodziło o to, by ułatwić kontakt między polskim wymiarem sprawiedliwości a wymiarem sprawiedliwości Szwajcarii” - poinformował.

24 maja szef MSWiA Janusz Kaczmarek powiedział, że są politycy z SLD, którzy mają konta za granicą, a pieniądze na nich prawdopodobnie pochodzą ze źródeł przestępczych.

Według zeznań oskarżonego m.in. o korupcję lobbysty Marka Dochnala, tajne konta mieli posiadać w Szwajcarii i Lichtensteinie byli prezydenccy ministrowie Marek Siwiec i Marek Ungier, były minister gospodarki Jacek Piechota, były minister skarbu Wiesław Kaczmarek, były szef resortu zdrowia Mariusz Łapiński i były szef NFZ w:Aleksander Nauman. Zaprzeczyli oni tym informacjom."
train,"2005-05-30: Francja: Nie dla Traktatu Konstytucyjnego

W przeprowadzonym w niedzielę referendum, Francuzi opowiedzieli się za odrzuceniem Traktatu ustanawiającego Konstytucję dla Europy. Według danych przedstawionych przez francuskie Ministerstwo Spraw Wewnętrznych, za jego przyjęciem opowiedziało się 45,32%, przeciw zagłosowało 54,68% obywateli. Frekwencja wyniosła 69,34%. Wynik referendum musi zostać zatwierdzony przez komisję konstytucyjną.

Pierwszy sondaż ""IPSOS/DELL"" opublikowany w niedzielę o godzinie 22:00, tuż po zamknięciu ostatnich lokali wyborczych, wskazał na zdecydowane zwycięstwo przeciwników Traktatu Konstytucyjnego, których głosy stanowiły 55% ogółu wyborców biorących udział w referendum. Pozostałe 45% stanowiły głosy zwolenników konstytucji. Dane te nie odbiegają znacząco od wyników oficjalnych.

Wśród przyczyn odrzucenia Traktatu najczęściej wymienia się niechęć Francuzów do rządów premiera Raffarina i prezydenta Chiraca. Niechęć ta spowodowana jest problemami gospodarczymi Francji oraz wysokim stopniem bezrobocia. W Paryżu, gdzie bezrobocie stanowi niewielki problem, aż 66,45% głosujących poparło Traktat Konstytucyjny."
train,"2008-09-10: Ruszył Wielki Zderzacz Hadronów

Pierwsza wiązka cząstek przeszła przez cały obwód Wielkiego Zderzacza Hadronów – nowego akceleratora, umiejscowionego w CERN pod Genewą.

Dzisiaj fizycy uruchomili w ośrodku badań CERN pod Genewą długi na 27 km akcelerator cząsteczek zwany Wielki Zderzacz Hadronów (w skrócie: LHC z ang. ""Large Hadron Collider"").

LHC to kołowy akcelerator cząstek elementarnych, znajdujący się w ośrodku badawczym CERN pod Genewą. LHC znajduje się w specjalnym kolistym tunelu, 100 metrów pod ziemią. Tunel w kształcie torusa tworzy okrąg o średnicy około 9 km i długości ok. 27 km. Kiedy urządzenie przejdzie pomyślnie wszystkie testy, będą w nim przyspieszane dwie przeciwbieżne wiązki cząstek, najczęściej protonów.

LHC to największe na świecie urządzenie badawcze. Jest to kołowy akcelerator cząstek elementarnych, znajdujący się w specjalnym kolistym tunelu, 100 metrów pod ziemią. LHC wyposażony jest w prawie dwa tysiące elektromagnesów, schładzanych ciekłym helem, utrzymujących wiązkę na torze.

Do pomiarów zaprojektowane są detektory cząstek elementarnych.

Jak wyjaśnił kierownik grupy warszawskich naukowców, uczestniczących w budowie i wykorzystaniu jednego z detektorów, prof. Jan Królikowski z Uniwersytetu Warszawskiego, detektory są w istocie największymi mikroskopami, jakie kiedykolwiek zbudowano.

Nazwa detektora, w którego budowie od początku uczestniczył profesor Królikowski, to ""Zwarty Solenoid Mionowy"" (CMS z ang. ""Compact Muon Solenoid"") - wskazuje na zadanie, jakie będzie spełniał. Zadaniem CMS będzie możliwie najdokładniejsze zarejestrowanie torów lotu i pędów pojawiających się po zderzeniu mionów, choć detektor zapewni też doskonały pomiar innych cząstek jak elektronów, mezonów pi czy K, kwantów gamma itp. Właśnie zaobserwowanie mionów, zachowujących się w określony sposób, będzie świadczyło o powstaniu ciekawego, być może nieznanego do tej pory zjawiska - tłumaczył Królikowski.

Chociaż detektor CMS ma rejestrować pęd i tor lotu mionów, które są milion razy mniejsze od atomu, to sam jest bardzo okazałym narzędziem badawczym. Podobnie jak drugi z detektorów ogólnego przeznaczenia - ATLAS, który będzie wykorzystywany w CERN. Ma on rozmiar sześciopiętrowej kamienicy. Skrót ATLAS rozszyfrowuje się - ""A Toroidal LHC AparatuS"" (ang. Toroidalna Aparatura Przy LHC). Jak wyjaśnił biorący udział w eksperymencie z udziałem ATLAS-a prof. Piotr Malecki, będzie on - podobnie jak CMS - nastawiony na potwierdzenie istnienia nieznanych dotąd cząstek. Wygląda jak leżący walec o średnicy ok. 26 m i długości ok. 45 m. Waży ok. 7 tys. ton. Budowa ATLAS-a zajęła blisko dwadzieścia lat.

Pierwsze uruchomienie LHC przy wiązce o energii 0.45 TeV jest częścią testów synchronizacji LHC z Supersynchrotronem Protonowym (SPS z ang. ""Super Proton Synchrotron""). Pierwsza wiązka cząstek przeszła przez cały obwód akceleratora. Wiązka protonów została przeprowadzona zgodnie z ruchem wskazówek zegara. Wiązka okrążyła akcelerator jeden raz. Jej prędkość była bliska prędkości z jaką rozchodzi się światło w próżni, czyli niemal 300 tysięcy km/sek.

Przejście przez akcelerator pierwszej wiązki oznacza koniec dwudziestokilkuletniej budowy akceleratora i rozpoczęcie eksperymentów naukowych.

Podczas eksperymentów w akceleratorze będą przyspieszane dwie przeciwbieżne wiązki cząstek, najczęściej protonów. W odpowiednim momencie wiązki zostaną skierowane na siebie i zacznie dochodzić do ich zderzeń. Te właśnie zderzenia będą przedmiotem badań fizyków.

Ich obserwacja umożliwi lepsze poznanie budowy materii i początków wszechświata. Pozwoli odpowiedzieć na niektóre pytania, np. na pytanie czy istnieje cząstka Higgsa.

Doświadczenia mają m.in. wyjaśnić dlaczego we wszechświecie nie ma antymaterii i dadzą odpowiedź na pytanie, czym jest i z czego składa się ciemna materia stanowiąca 95% wszechświata.
Eksperymenty te mogą przynieść materialne, wymierne korzyści. Historia fizyki pokazuje, że każde przełomowe odkrycie w tej dziedzinie przynosiło także wielki przełom technologiczny i cywilizacyjny - poczynając od zabaw Faradaya drucikami i magnesikami, bez których nie mielibyśmy ani elektroniki, ani urządzeń elektrycznych.

Być może badania w CERN popchną na właściwy tor lub dadzą iskrę do dalszych rozwiązań nad kontrolowaną reakcją jądrową w urządzeniach takich jak tokamak lub ITER.

Badania popchną do przodu technologię aż do granic możliwości. Przykładem z przeszłości może być opracowanie technologii stron internetowych www. Ta idea powstała w CERN jako konsekwencja potrzeby komunikacji między fizykami."
train,"2005-04-25: Nowy sondaż Pentora daje zwycięstwo PO, CBOS wskazuje na przewagę Religi

Dziś ukazały się 2 nowe sondaże - parlamentarny Pentora i prezydencki CBOS-u. Wg tego pierwszego do Sejmu weszłoby 7 partii: PO z 26% poparcia (-2%), PiS z największym wzrostem popularności (+6%) - 20%, dalej LPR - 14% (+4%), Samoobrona - 11% z rekordowym spadkiem -7%, PSL - 6% (+2%), SLD balansuje na granicy progu wyborczego, mając tyle samo - 5%, co UW, której poparcie spadło o 1%. Poza parlamentem znalazłyby się: SDPL - 4% i UP - 2%.

Z kolei w sondażu Pentora na pierwszym miejscu znalazł się z 22% poparcia Zbigniew Religa, który deklaruje, że swoją kampanię prezydencką rozpocznie w maju, a w swych staraniach ma poparcie Partii Centrum, której jest honorowym przewodniczącym (choć sam startuje jako kandydat bezpartyjny). Następny (21%) jest Lech Kaczyński, który dziś był pod ostrzałem niektórych radnych Warszawy za złe wykonanie budżetu miasta - w gronie jego krytyków byli też politycy rządzącej miastem przez 8 lat Platformy Obywatelskiej, co według polityków PiSu jest początkiem tarć wyborczych, dalekich od szlachetności zapowiadanej przez Jana Marię Rokitę. Na trzecim miejscu znajduje się Włodzimierz Cimoszewicz - ma on 15% poparcia, na 13% może liczyć Andrzej Lepper, po 9% zdobyli Donald Tusk i Marek Borowski, 2% - Maciej Giertych, 1% ma Maciej Płażyński, 7% wyborców wybrało innych kandydatów, w tym najczęściej wskazywani byli spośród pozostałych Aleksander Kwaśniewski (mimo, że zgodnie z konstytucją po odbytych dwóch kadencjach, nie może startować po raz trzeci), Jan Rokita, Lech Wałęsa, Tomasz Lis i Jolanta Kwaśniewska."
train,"2007-09-16: Stary Lubliniec: pięć ofiar zderzenia samochodów osobowych

""Pięciu młodych mężczyzn zginęło w wypadku drogowym w Starym Lublińcu w powiecie lubaczowskim. Na miejscu wypadku pracuje grupa operacyjno-śledcza. Policjanci zabezpieczają ślady, zbierają informacje o okolicznościach wypadku"" - poinformował Mariusz Skiba, rzecznik prasowy Komendy Wojewódzkiej Policji w Rzeszowie.

Zdarzenie miało miejsce około godziny 3:40. Na zakręcie drogi pomiędzy Biłgorajem a Cieszanowem doszło do zderzenia daewoo tico z nissanem primera. Zmarłe osoby były pasażerami daewoo tico. Kierujący nissanem został przewieziony do szpitala. Jego stan oceniono na ciężki.

Policja zablokowała drogę i wyznaczyła objazdy."
train,"2007-11-11: Szkodliwe koraliki Bindeez też w Polsce?

Spółka Cobi, dystrybutor ""magicznych koralików Bindeez"" w Polsce, poinformowała Urząd Ochrony Konkurencji i Konsumentów, że zleciła badania mające potwierdzić, ""czy partie zabawek, które znalazły się na polskim rynku, mogą stwarzać zagrożenie dla życia i zdrowia dzieci"". Badania mają być przeprowadzone w Niemczech.

""Badania chcieliśmy przeprowadzić w Polsce. Niestety, laboratoria, do których zwróciliśmy się, nie są w stanie wykonać tak daleko idących testów"" - powiedział Robert Podleś, prezes Cobi oraz dodał, że ich wyniki powinny być znane w przyszłym tygodniu. Zaznaczył również, że jak dotąd nie stwierdzono szkodliwych substancji w koralikach Bindeez oferowanych na polskim rynku.

W Polsce z wprowadzonych na rynek ok. 70 tys. zestawów koralików Bindeez sprzedano ok 49 tys. 8 listopada firma Cobi postanowiła wycofać zabawkę ze sprzedaży.

Spółka Cobi podała, że producent zabawki, którym jest firma z Australii, przeprowadził już testy mające stwierdzić obecność szkodliwych substancji w koralikach. ""W ich wyniku ustalono, że poszczególne partie towaru mają inny skład chemiczny w stosunku do technologii opracowanej przez producenta. Koraliki pokryte są prawdopodobnie substancją chemiczną, która po połknięciu może spowodować zatrucie i utratę przytomności"" - poinformował UOKiK. Substancja może przyczynić się także do kłopotów z oddychaniem, śpiączki a nawet zgonu.

Do tej pory stwierdzono 16 przypadków zatrucia dzieci spowodowanych połknięciem koralików. Doszło do nich w Australii (cztery przypadki), Nowej Zelandii (dwa przypadki), USA (dziewięć przypadków) i Danii (jeden przypadek).

Do pierwszych przypadków zatrucia doszło w Australii. Przyczynę ustalono 7 listopada. Tego samego dnia zakazano tam sprzedaży zabawki. Z rynku wycofano ok. miliona zestawów koralików. Z badań wynikło, że w ich skład wchodzi substancja mająca po połknięciu właściwości takie, jak ""pigułka gwałtu"". Przy produkcji zabawki zamiast związku chemicznego 1,5-pentanediolu użyto szkodliwego ale kilkakrotnie tańszego związku 1,4-butanediolu.

Zabawka została już wycofana z rynku m.in. w USA, Wielkiej Brytanii, Australii, Malezji i Singapurze.

Chińskie władze oficjalnie poinformowały o wstrzymaniu eksportu ""magicznych koralików Bindeez"" (w USA ""Aqua Dots"") oraz o wszczęciu śledztwa w sprawie wykorzystania przy ich produkcji szkodliwej substancji. Jednak ani Chińskie ani Australijskie władze nie podały nazwy producenta zabawki. Wiadomo tylko tyle, że była ona produkowana w Chinach w zakładach współpracujących z australijską firmą Moose Enterprises.

Zestaw ""Bindeez"" składa się z kolorowych koralików i specjalnej podkładki, na której układa się wzory. Po spryskaniu ich wodą tworzą one jednolitą całość. Koraliki łączą się ze sobą przy pomocy kleju którym są pokryte."
train,"2006-08-14: Eksplozja miny w Kolombo

Kilka godzin po ostrzeżeniu Tamilskich Tygrysów o zamachach w Kolombo na Sri Lance wybuchła potężna bomba. Prawdopodobnie była to mina odłamkowa. Siedem osób nie żyje, a siedemnaście jest rannych. Atak miał miejsce kilka godzin po ataku powietrznym rządu Sri Lanki, w którym zginęły dziesiątki osób.

Wybuch miał miejsce około półtora kilometra od domu prezydenta kraju, Mahindy Rajapakse. Ambasador Pakistanu jechał w konwoju, gdy mina wybuchła, lecz nic mu się nie stało.

""Z całą pewnością był to atak Tamilskich Tygrysów na samochód ambasadora Pakistanu"", powiedział rzecznik wojskowy.

W ciągu ostatnich kilku dni można było zaobserwować nasilenie walk na północy i wschodzie kraju pomiędzy siłami rządowymi a Tamilskimi Tygrysami.

Tamilskie Tygrysy to militarna i polityczna grupa, która prowadzi brutalną kampanię przeciwko rządowi Sri Lanki od lat 70. Ich głównym celem jest utworzenie w północnej części Sri Lanki niepodległego państwa tamilskiego, Ilamu."
train,"2008-10-26: Boniek faworytem kibiców na prezesa PZPN

45 proc. polskich kibiców chce, aby fotel prezesa PZPN po Michale Listkiewiczu objął Zbigniew Boniek – wynika z sondażu TNS OBOP dla TVP Info. Z nieoficjalnych doniesień medialnych wynika jednak, że szansę ""Zibiego"" są niewielkie.

Drugim najchętniej wskazywanym w sondażu kandydatem jest król strzelców Mundialu z 1974 roku Grzegorz Lato, którego na miejscu obecnego prezesa widziałby co czwarty Polak.
Pozostali kandydaci do fotela prezesa PZPN – Zdzisław Kręcina i Tomasz Jagodziński – cieszą się niewielkim, bo odpowiednio dwu- i trzyprocentowym, poparciem kibiców.
Wybory na nowego prezesa Polskiego Związku Piłki Nożnej już w przyszłym tygodniu. Głównym faworytem pozostaje bliski współpracownik obecnego prezesa, Zdzisław Kręcina, który mimo otrzymania przed kilkoma dniami zarzutów o niegospodarność, zamierza nadal wystartować w wyborach.
Na niedzielne przedpołudnie zapowiadana jest debata, w której udział wezmą wszyscy czterej kandydaci."
train,"2009-12-23: Ekspedycja 22 w pełnym składzie na Międzynarodowej Stacji Kosmicznej

Do Międzynarodowej Stacji Kosmicznej (ISS) zadokował załogowy Sojuz TMA-17. Tym samym załoga stacji powiększyła się o trzy osoby. Do załogi dołączył rosyjski kosmonauta-weteran, Japończyk wcześniej latający wahadłowcami oraz Amerykanin, debiutant w przestrzeni kosmicznej.

Automatyczne dokowanie Sojuza było doglądane przez dowódcę stacji, Olega Kotowa. Statek zadokował do śluzy modułu ""Zarja"", zwróconej w stronę Ziemi. Nastąpiło to 22 grudnia o godz. 22:48, tj. dwa dni po starcie z kazachskiego Bajkonuru. Stacja znajdowała się w tym czasie nad Atlantykiem, na wysokości Rio de Janeiro.

Po około 1,5 godziny po dokowaniu, po sprawdzeniu szczelności śluz i połączeń między oboma statkami, otworzono włazy. Dowódca Ekspedycji 22, Jeffrey Williams i kosmonauta Maksim Surajew, przywitali nowych członków Ekspedycji – w szczególności Japończyka Soichiego Noguchiego i Amerykanina Timothy'ego Creamera.

– ""Dobrze was widzieć wszystkich razem na orbicie"" – powiedział Bill Gerstenmaier, szef operacji kosmicznych NASA, przebywający wtedy w moskiewskim centrum kontroli misji. Williams odpowiedział: ""– Dziękuję, Gerst. Dobrze słyszeć twój głos i dobrze mieć ich na pokładzie. Tym samym Ekspedycja 22 jest w komplecie"".

W centrum kontroli misji przebywały też rodziny nowych załogantów ISS: – ""Cześć, Oleg. Cieszymy się, że możemy raz jeszcze oglądać ciebie na pokładzie stacji"" – mówiła rodzina Kotowa. – ""Tato, jestem z ciebie taka dumna. Jesteś najlepszym tatą na świecie! Życzymy ci dużo szczęścia"".

Emocji nie ukrywał też Creamer, który jest w kosmosie po raz pierwszy: – ""Wszystko tutaj przebiega wspaniale. Nawet lepiej niż wspaniale; 154 razy lepiej niż wspaniale. Dziękujemy za wszystkie życzenia"".

Williams i Surajew, pierwsza część załogi Ekspedycji 22., przebywali sami na stacji od 1 grudnia. Wtedy też na Ziemię powróciło trzech astronautów: Roman Romanenko, Frank De Winne i Robert Thirsk.

Powiększoną na nowo załogę czeka wiele zadań w roku 2010, w którym NASA chce zakończyć montaż Międzynarodowej Stacji Kosmicznej i wycofać z użycia promy kosmiczne. 5 stycznia zostanie przesunięty amerykański węzeł cumowniczy, przytwierdzony teraz do modułu ""Unity"". W ten sposób uzyska się miejsce na nowy amerykański moduł, o który stacja powiększy się w lutym 2010 r.

14 stycznia Surajew i Kotow wyjdą w przestrzeń kosmiczną, aby zakończyć montaż nowego rosyjskiego węzła cumowniczego MRM-2 ""Poisk"", przymocowanego do modułu ""Zwiezda"". Po tej operacji, 20 stycznia ratunkowy Sojuz TMA-16 zostanie przemieszczony z doku modułu ""Zwiezda"" do nowego modułu ""Poisk"".

Na 7 lutego 2010 przewidziany jest start promu kosmicznego ""Endeavour"" z modułem Node-3 ""Tranquility"". Po montażu ten przestronny moduł zostanie zagospodarowany toaletą (znajdującą się teraz w module ""Destiny""), sprzętem do ćwiczeń i systemami podtrzymywania życia (tymczasowo rozmieszczonymi w innych miejscach)."
train,"2010-07-14: Sea Launch zdobył czwarty kontrakt

Sea Launch Company, przechodzący restrukturyzację po bankructwie w 2009 roku, zdobył nowe zamówienie na wyniesienie satelity. Asia Satellite Telecommunications Company Ltd. zgodziła się na wyniesienie swojego bliżej nieokreślonego satelity między 2012 a 2014 rokiem.

Sea Launch, po ogłoszeniu bankructwa, zmaganiach z wierzycielami, a w końcu dofinansowaniu przez rosyjskiego partnera (Energia kupiła 85% spółki za 150 mln. USD i dofinansowała ją kolejnymi 200 mln. USD) i wdrożeniu planu restrukturyzacyjnego, zdobył nowy kontrakt. AsiaSat wykorzysta rakietę Zenit-3SL, startującą z pływającej platformy Sea Launch, do wyniesienia swojego telekomunikacyjnego satelity geostacjonarnego.

Obie strony wyraziły zadowolenie z umowy i chęć dalszej współpracy. AsiaSat jest spółką holdingu Asia Satellite Telecommunications Holdings Limited i wiodącym operatorem satelitarnym w Azji. Jej flota 3 satelitów dociera do 2/3 mieszkańców Ziemi. W budowie znajduje się jej jeden satelita, AsiaSat 7, wytwarzany przez Space Systems/Loral. Ma on znaleźć się na orbicie w 2011 roku. Nie wiadomo jeszcze czy zastąpi satelitę AsiaSat 3S, na pozycji 105,5E czy zajmie nową pozycję na orbicie geostacjonarnej.

Sea Launch kończy procedurę restrukturyzacyjną i w trzecim kwartale 2010 powinien formalnie wyjść ze stanu bankructwa. Zaplanowane na 27 lipca przesłuchanie w sądzie upadłościowym w amerykańskim Delaware, gdzie zarejestrowana jest spółka, ma potwierdzić wykonanie planu reorganizacyjnego. Ogłoszenie bankructwa spowodowało, że portfel zamówień na starty Sea Launch praktycznie opustoszał. Ponad pół tuzina startów przesunięto na konkurencyjne rakiety Ariane i Proton. AsiaSat uczyniła tak z satelitą AsiaSat 5, którego wyniesiono w sierpniu 2009. Jednak operatorzy nadal chcą korzystać z rakiet Zenit-3SL i planują kontraktowanie jej usług. Po ogłoszonym kontrakcie AsiaSat, Sea Launch ma 4 zaplanowane starty.

Pierwszy start Sea Launch z ziemi (lądowa wersja rakiety Zenit-3) ma odbyć się w pierwszym kwartale 2011. Pierwszy start Zenita-3SL, wersji morskiej, w trzecim kwartale 2011."
train,"2008-03-15: Zientarski mógł jechać nawet 300 km/h

27 lutego 2008 r. Maciej Zientarski uderzył samochodem w wiadukt przy ulicy Puławskiej w Warszawie, mógł jechać nawet 300 km/h. Ekspertyza wykazała, że jechał na pewno ponad 200 km/h.

""Nie będę tego na razie komentował. Dokładną ekspertyzę wypadku przeprowadzą najlepsi specjaliści. Dopiero jej wyniki pomogą stwierdzić dokładnie, z jaką prędkością jechało sportowe auto"" – stwierdził inspektor Wojciech Pasieczny, zastępca naczelnika Wydziału Ruchu Drogowego stołecznej komendy. ""Dokładną ekspertyzę wypadku przeprowadzą najlepsi specjaliści. Dopiero jej wyniki pomogą stwierdzić dokładnie, z jaką prędkością jechało sportowe auto"" – dodał.

Świadek zdarzenia twierdzi, że do zmiażdżonego auta natychmiast zaczęli podbiegać kierowcy innych pojazdów. Samochodowymi gaśnicami próbowali stłumić ogień. Jego zdaniem pasażer ferrari tuż po zderzeniu jeszcze żył: ""Był całkowicie przytomny, wzywał pomocy"". Jednak po chwili wybuchł zbiornik z benzyną.

27 lutego w wyniku wypadku zginął dziennikarz ""Super Expressu"" Jarosław Zabiega, a Maciej Zientarski leży w szpitalu w stanie krytycznym, ale stabilnym. Przeszedł operację wątroby oraz jest w stanie śpiączki podtrzymywanej w celach terapeutycznych. Oddycha przy pomocy respiratora."
train,"2005-10-10: Gdańsk: Donald Tusk z dużą przewagą wygrał pierwszą turę wyborów prezydenckich

Donald Tusk, kandydat PO, wygrał zdecydowanie pierwszą turę odbywających się wczoraj wyborów prezydenckich w Gdańsku osiągając 55% poparcie. Drugie miejsce osiągnął kandydat PiS Lech Kaczyński z wynikiem 30% głosów. Na Pomorzu Donald Tusk zdobył 48%, Lech Kaczyński 29% głosów. Pozostali kandydaci w wyborach prezydenckich osiągnęli w Gdańsku wynik poniżej 10%.

W skali całego kraju zwyciężył Donald Tusk z niewielką przewagą nad Lechem Kaczyńskim i ci kandydaci zmierzą się w drugiej decydującej turze wyborów prezydenckich."
train,"2008-07-02: PO odbierze przywileje byłym oficerom SB?

Platforma Obywatelska pracuje nad projektem ustawy, który przewiduje odebranie przywilejów emerytalnych byłym pracownikom Służby Bezpieczeństwa. Informację tę podał do wiadomości szef klubu PO Zbigniew Chlebowski. Z kolei posłowie PiS poinformowali, że ich partia już wcześniej taki projekt złożyła.

Zbigniew Chlebowski zapewnił, że projekt PO będzie zgodny z konstytucją, bo zasięgnięto w tej sprawie opinii prof. Andrzeja Zolla. Jego ukończenie planowane jest na jesień tego roku. Ma on obejmować pracowników Służby Bezpieczeństwa w latach 1944-1989

PO chwali się swoim projektem, a posłowie opozycji stwierdzili, że taki projekt złożony już jest, ale autorstwa PiS. Poseł tej partii Arkadiusz Mularczyk powiedział PAP, że traktuje pomysł PO, jako ""ucieczkę od trudnego tematu"". ""PO nie chce pozwolić, aby projekt PiS był rozpatrywany wcześniej i aby społeczeństwo mogło powiedzieć, że to dzięki PiS została dokończona skandaliczna sprawa z emeryturami dla pracowników SB"" - tłumaczył Mularczyk."
train,"2010-08-25: Rzeszów: bezobsługowe wypożyczalnie rowerów we wrześniu

We wrześniu mają ruszyć w Rzeszowie bezobsługowe wypożyczalnie rowerów miejskich. W 20 miejscach na terenie miasta zostaną wybudowane place z roweromatami, gdzie będzie można wypożyczyć rower.

Rowery mają służyć szybkiemu przemieszczaniu się po mieście. Im dłuższy będzie czas jazdy, tym wyższy koszt wypożyczenia. Kolorystyka rowerów została zaprojektowana na wzór kolorów miasta - połączenie niebieskiego i pomarańczowego - które użyte są w logo i herbie miasta.

Wypożyczenia roweru będzie można dokonać poprzez zarejestrowanie się na stronie www.roweres.pl i wybranie karty zbliżeniowej, którą będzie obsługiwać rowerowat."
train,"2010-05-20: Sytuacja powodziowa w Polsce 20 maja 2010

Po podniesieniu się poziomu wód w górnych odcinkach Odry, Wisły i ich dopływów, fala powodziowa przenosi się w rejony środkowej Polski, szczególnie na Wiśle. Dodatkowo 20 maja mogą wystąpić silne burze w centralnej części Polski, a jedynie woj. podlaskie i część warmińsko-mazurskiego będą wolne od burz.

We Wrocławiu przygotowywana jest ewakuacja mieszkańców kilku osiedli.

""Na dzień następny przygotowana jest kolejna specjalna strona: Sytuacja powodziowa w Polsce 21 maja 2010"".

Sytuacja powodziowa w zlewni Odry.

Bytom.

Nadal w Bytomiu podmytych jest kilka dróg. Mimo, iż miasto nie borykało się z wylewem żadnej większej rzeki to nieczynna jest Al. Jana Nowaka-Jeziorańskiego na drodze krajowej nr 88 (na wysokości CH Plejada) oraz ul. Celna (na wysokości byłych zakładów pracy) i ul. Szyb Zachodni.

Opole.

W Turawie pojawiły się błędne informacje na temat niekontrolowanego zrzutu wody z turawskiego zbiornika - podawał je na swojej stronie internetowej wójt wsi.

Przecieka wał w Groszowicach - woda zalała ulicę Augustyna, zaczęła wdzierać się do niektórych piwnic, ale jeszcze nie zalała samych domów.

Mimo wczorajszych zapewnień władz miasta stan wody w Odrze nadal się podnosi i osiągnął w południe 799 centymetrów (hydrolodzy zapowiadali falę wysoką na maksymalnie 740 centymetrów). Sztab powodziowy zapewnia jednak, że wały są w stanie przyjąć nawet falę 10-metrową.

Oława.

Po godzinie 18, poziom wody w Odrze wynosił 745 cm i był o 20 cm niższy niż w 1997, jednak sytuacja może ulec pogorszeniu.

Wrocław.

Fala powodziowa na Odrze dotarła rano do Wrocławia i może przepływać aż do niedzieli 23 maja. O godzinie 6. rano w Trestnie, gdzie wpływa do Wrocławia, rzeka przekroczyła stan alarmowy o 25 cm i jej poziom wynosił 475 cm, o godzinie 14 przekroczyła stan alarmowy o 43 cm, a jej poziom wynosił 493 cm. Początkowo prognozowano, że kulminacyjna fala powodziowa dotrze do Wrocławia ok. godziny 13-14 w piątek 21 maja, jednak według danych IMGW opublikowanych ok. godziny 16:00, fala ta zacznie przepływać przez Wrocław w nocy z 21 (piątek) na 22 maja (sobota) ok. godziny 4:00. Szacuje się, że fala ociągnie wysokość 680 cm przy prędkości przepływu ok. 1900 – 2000 m³/s. Oznacza to, że woda powinna utrzymać się pomiędzy wałami przechodząc przez miasto.

Podejmowane działania mające skutkować spłaszczeniem fali:

Osiedla Nowy Dom, Opatowice, Blizanowice, Trestno i Mokry Dwór zostaną odcięte przez wodę od reszty miasta. Z jednej strony zalana zostanie ul. Opatowicka, a z drugiej polder Blizanowice – Trestno. Mieszkańcom tych osiedli miasto proponuje ewakuację, zapewniając transport.

W godzinach południowych zalane zostały Niskie Łąki, znajdujące się między Odrą a Oławą.

Dodatkowo, jeśli nastąpi niekontrolowany przelew na kanale Odra-Widawa, zagrożone podtopieniem będą osiedla: Zgorzelisko, Zakrzów, a także okolice Swojczyc i Kowala. Mieszkańcy Kowala rozpoczęli już przygotowania, przenosząc dobytek z suteren, piwnic i parterów domów i kamienic do wyżej położonych pomieszczeń.

Mimo, że woda ma szansę utrzymać się wewnątrz wałów, przesiąkaniem wałów podczas przepływania spłaszczonej fali zagrożone są osiedla: Opatowice i Zgorzelisko.

Na wały zakładane są szandory, które spiętrzą wodę, a słabsze odcinki uszczelniane są folią. Przygotowano także przenośne zapory przeciwpowodziowe do zabezpieczenia części Kozanowa oraz gumowe zapory wypełnione wodą, którymi ma być chroniona wyspa Na Piasku. Trwają prace zabezpieczające wały na Osobowicach oraz u ujścia Widawy do Odry.

Urząd miasta zdementował krążącą po mieście plotkę, że mają nastąpić długie przerwy w dostawie wody pitnej, w wyniku zalania terenów wodonośnych. Mieszkańcy Wrocławia pod wpływem tej informacji kupowali zapasy butelkowanej wody mineralnej, aż do wyczerpania zapasów w niektórych sklepach.

Sytuacja w mieście się ustabilizowała. Otwarto kolejne drogi, które zostały podmyte przez wodę. Zamknięte są jeszcze ulice: Zielona, Basenowa/Wierzbowa oraz Kokota. W akcji przeciwpowodziowej na terenie miasta zużyto ok. 6000 worków z piaskiem, czyli ok. 200 ton piasku.

Sytuacja powodziowa w zlewni Wisły.

Przed południem wystąpiły deszcze u ujścia Wieprzu do Wisły.

Bieruń i Tychy.

Pod wodą znajdują się domy w Bieruniu. Wczoraj wieczorem przeciekały cały czas także wały na zbiorniku paprocańskim w Tychach.

Mielec.

Zanotowano obniżenie poziomu w Wisłoce wody o 60 cm, gdzie o godzinie 10.00 dnia dzisiejszego wynosił 750 cm. Większy spływ wody jest ograniczony stanem wody na Wiśle. Na Wiśle zanotowano spadek poziomu wody o 90 cm w Karsach i w Szczucinie o 46 cm. O 9:00 w Szczucinie notowano poziom 936 cm. W jest zamknięta droga wojewódzka Jaślany-Szczucin w m. Gawłuszowice oraz Mielec – Szczucin od Otałęży. W godzinach popołudniowych na drogę wojewódzką nr 983 w Woli Mieleckiej w rejonie mostu na Wisłoce zaczęła przedostawać się woda na odcinku około 50 m. Miejsce zostało oznakowane i zabezpieczone. Nieprzejezdne były drogi powiatowe: Gliny Małe – Borowa – w międzywalu Brnia Starego na dł. ok. 500 m, Czermin – Ziempniów – rozlewisko w okolicy przerwanego wału, Wampierzów – Zabrnie, Wola Mielecka – Przecław – w miejscowości Książnice, Padew Narodowa – Kębłów – krótki odcinek ok. 150 m. w m. Padew Narodowa oraz odcinek na ul. Grunwaldzkiej dł. ok. 50 m.
Do tej pory ewakuowano 563 osób tj. Ziempniów 63 gospodarstwa (250 os.), Zabrnie 95 gospodarstw (300 os.), Książnice 90 gospodarstw (12 os.) Gmina Padew Narodowa – przygotowano do ewakuacji przysiółek Wiry w m. Domacyny, 80 osób, zagrożenie z Babulówki.

Gmina Czermin – Ziempniów zatopionych ponad 63 gospodarstw (5 domów w budowie); gmina Wadowice Górne – m. Zabrnie zatopionych około 300 osób, napływ wody powoduje podtopienia kolejnych, trwa ewakuacja ludności, ciągle odbywa się uszczelnianie prawego wału rzeki Breń, który co raz bardziej przesiąka i zagraża miejscowościom Kosówka, Wadowice Dolne i Wampierzów.

Gmina Gawłuszowice – wzrasta zasięg podtopień oraz prowadzi się akcję uszczelniania wałów na rzece Stary Breń i Wiśle w m. Ostrówek i w m. Gawłuszowice – lewa strona Wisłoki, a także prawa Wisłoki i Wisły w m. Kliszów, Gawłuszowice i Wola Zdakowska.

Gmina Borowa – prowadzone są działania uszczelniające wały na rzece Stary Breń i Wiśle, zapotrzebowanie na worki przeciw powodziowe i ludzi do pracy przy wałach. Gmina Przecław – w miejscowości Biały Bór nastąpiło gwałtowne wezbranie Kanału Trześniowskiego, na prośbę Burmistrza dostarczono worki przeciwpowodziowe z Powiatowego Magazynu Przeciwpowodziowego. Miejscowe podtopienia w pozostałych gminach w wyniku napływu wód gruntowych. Gmina Mielec – utrzymuje się woda w Książnicach, powoli stan wody opada, ewakuowana ludność przemieszcza się do swoich gospodarstw. Podtopionych jest jednak dalej 90 gospodarstw.

Połaniec.

Wisła przerwała wał w Rybitwach pod Połańcem, woda kieruje się na stronę województwa świętokrzyskiego. Woda zalewa miejscowość Ruszcza. Bardzo poważnie zalana jest droga krajowa nr 79, która łączy Sandomierz z Krakowem.

Wg danych Powiatowego Centrum Zarządzania Kryzysowego w Starostwie Powiatowym w Staszowie ewakuowano z terenu gmin: Łubnice, Osiek i Połaniec ponad 3465 osób (stan w czwartek 20.05 br. o godz. 15.10).

Warszawa.

W Warszawie zaczął podnosić się poziom wody w Wiśle, zagrażając zalaniem niektórych terenów przy rzece."
train,"Polskie kolędy na wolnych licencjach. Dostępne m.in. na Wikimedia Commons

Z inicjatywy Stowarzyszenia Wikimedia Polska jedenaście polskich kolęd zostało nagranych i udostępnionych na wolnych licencjach Creative Commons.

Stowarzyszenie ufundowało nagranie i produkcję kolęd, które już się znajdują w domenie publicznej. Oprócz tego przygotowano podkłady muzyczne i pliki MIDI. Nagrania umieszczono w Wikimedia Commons - światowym repozytorium multimediów na wolnych licencjach. Kolędy zilustrowały też odpowiadające im artykuły na Wikipedii, jak ""Wśród nocnej ciszy"" czy ""Przybieżeli do Betlejem"".

Spiritus movens tego projektu był Borys Kozielski, blogger i wikimedianin.

Kolędy śpiewają młodzi wykonawcy: Sylwia Banasik, Zuzanna Gierczycka, Kuba Jurzyk, Wiktor Korszla, Natalia Piotrowska, Marta Rytter, Katarzyna Sawczuk, Magdalena Wasylik i Kamil Zięba. W chórze wystąpili także Bartłomiej Kozielski i Krystian Krewniak. Aranżacja muzyczna: Marcin Kuczewski (z zespołu MashMish). Reżyseria i realizacja nagrań, miks i mastering: Bartłomiej Kozielski, Studio Accantus."
train,"2006-01-21: Nowa stabilizacyjna propozycja PiS-u

Jarosław Kaczyński kieruje do wszystkich partii z wyjątkiem SLD propozycję stworzenia ""Bloku Naprawy Państwa"". Koalicja taka miałaby powstać na bazie wcześniejszej propozycji zawarcia Paktu Stabilizacyjnego.
Od kilku dni Prawo i Sprawiedliwość prowadzi konsultacje z Ligą Polskich Rodzin, Samoobroną i Polskim Stronnictwem Ludowym na temat przyjęcia ostatecznego kształtu paktu stabilizacyjnego, który ma zostać podpisany w przyszłym tygodniu. Porozumienie ma polegać na poparciu dla rządu Marcinkiewicza przez głosowanie za uchwaleniem ważniejszych ustaw przez najbliższe pół roku z promesą zawarcia koalicji po tym okresie.

Jak napisała dziś ""Gazeta Wyborcza"", jedna z tych ustaw ma być dotyczyć sposobu powoływania urzędników państwowych. Dotychczasowy system konkursów, według dziennika, ma zostać zastąpiony systemem mianowania.

Rada Polityczna PiS przyjęła dziś uchwałę, w której podkreślono, że ""zdecydowanie lepszym dla Polskim rozwiązaniem niż wcześniejsze wybory, będzie powstanie Bloku Naprawy Państwa stabilizującego zaplecze rządu w Sejmie"". Jak podkreślił Jarosław Kaczyński, formacja ta powstałaby po wypełnieniu założeń wspomnianego wyżej paktu stabilizacyjnego.

Na poniedziałek szef PiS zapowiedział ""poważną"" rozmowę z przywódcami Platformy Obywatelskiej. Nie chciał jednak zdradzić szczegółów planowanego spotkania. Sam nie weźmie w nim udziału. Na pytanie o to spotkanie wiceszef PO, Jan Rokita, odpowiedział, że ""nie zamierza uczestniczyć w chocholim tańcu Kaczyńskiego"", ale uniknął jednoznacznej odpowiedzi na to, czy weźmie w nim udział."
train,"W Bydgoszczy powstanie elektrownia słoneczna o mocy 25 MW

W Bydgoszczy powstanie fotowoltaiczny gigant. Zarząd Portu Lotniczego w Bydgoszczy planuje budowę farmy fotowoltaicznej o mocy 25 MW.

Farma fotowoltaiczna będzie produkowała prąd elektryczny wykorzystując energię słoneczną przetwarzaną w panelach solarnych. Jej całkowity koszt ma wynieść 225 mln zł. Będzie to największa farma fotowoltaiczna i pierwsza w Polsce instalacja OZE na terenie takiego obiektu, jakim jest lotnisko. Dotychczas największe inwestycje fotowoltaiczne w kraju nie przekraczały mocy 1,5 MW. Największa farma fotowoltaiczna w Polsce znajduje się w Wierzchosławicach.

Z przeprowadzonych szacunków wynika, że energia wyprodukowana przez farmę zapewni prąd ponad 7000 gospodarstw domowych, a roczne przychody ze sprzedaży mogą sięgnąć nawet 21 mln zł.

Inwestycja w odnawialne źródło energii pozwoli wykorzystać tereny, które nie mogą być inaczej zagospodarowane ze względu na ograniczenia wynikające z funkcjonowania lotniska, powiedział Tomasz Moraczewski, prezes bydgoskiego Portu Lotniczego. Pod budowę farmy fotowoltaicznej zarezerwowano ponad 50 ha terenu. Pomysł zagospodarowania terenów lotniska nie jest nowy. Podobne instalacje, ale o mniejszej mocy, działają już na lotniskach w innych krajach, m.in. na niemieckim lotnisku w Weeze (o mocy 14 MW), amerykańskim międzynarodowym lotnisku w Indianapolis (o mocy 12,5MW), czy też na lotnisku w Atenach (o mocy 8 MW)."
train,"2008-06-16: Euro 2008: Polsat zarobił ponad 30 mln zł

W ciągu pierwszych siedmiu dni mistrzostw Euro 2008 telewizje Polsat i Polsat Sport Extra zarobiły łącznie 32 mln zł z reklam, czyli ponad połowę tego ile stacja musiała zapłacić za licencję na transmisję Euro 2008.

Kwota 32 mln zł nie obejmuje rabatów, które wynoszą około 40 procent. Oznacza to, że realnie stacje zarobiły około 20 mln złotych. Za prawa do transmisji Euro 2008 Polsat zapłaciła ponad 50 mln zł.

Najwięcej Polsat zarobił podczas meczów polskiej reprezentacji: w czasie spotkania z Niemcami - 8,4 mln zł, podczas meczu z Austrią - 7,3 mln zł, wynika z wyliczeń AGB Nielsen Media Research."
train,"2006-05-14: Warszawa: Policja zatrzymała ponad 200 pseudokibiców po meczu Legii z Wisłą Kraków

W trakcie i po wczorajszym meczu Legii Warszawa i Wisły Kraków na ulicach Warszawy doszło do starć policji z pseudokibicami. W trakcie zamieszek policja aresztowała ponad 200 pseudokibiców atakujących policjantów, okoła 30 funkcjonariuszy zostało rannych. Do pierwszego starcia doszło gdy jeszcze trwał mecz: grupa ok. 500 kibiców próbowała wedrzeć się na stadion. Później kilka tysięcy kibiców Legii przeniosło się na plac Zamkowy, gdzie chcięli świętować zwycięztow swojego klubu. Gdy grupa kibiców nie dostała się do zamkniętego slepu monopolowego do akcji wkroczyła policja z armatami wodnymi, gazem i pałkami. Chuligani w odpowiedzi na powstrzymywanie ich przez policję zaczęli rzucać w funkcjonariuszy kostkami brukowymi, niszcząc część ogródków piwnych na pl. Zamkowym."
train,"Kino letnie Centrum Nauki ""Kopernik"" w Warszawie: Ród Antonii

10 sierpnia 2012 o godz. 21:00 w Parku Odkrywców rozpocznie się pokaz filmu Ród Antonii.

Projekcja ma być poprzedzona spotkaniem z dr Pauliną Kwiatkowską prowadzonym przez Olgę Woźniak. W przypadku złej pogody pokaz ma zostać przeniesiony do budynku Centrum Nauki Kopernik.

Paulina Kwiatkowska jest adiunktem w Instytut Kultury Polskiej Uniwersytetu Warszawskiego. Zajmuje się teorią i historia filmu, estetyką obrazu filmowego, kulturą wizualną, historią kultury polskiej XX wieku, antropologia ciała i płci oraz historią kultury francuskiej. Prowadzi zajęcia z:

Jest członkiem Polskiego Towarzystwa Kulturoznawczego. Napisała dwie książki:

Oraz kilka artykułów naukowych:

Jest to szósty z ośmiu filmów jakie mają zostać wyemitowane w ramach kina letniego „Smutek tropików” przez Centrum Nauki Kopernik. W 2011 roku również odbywały się pokazy organizowane przez CNK (Centrum Nauki Kopernik w Warszawie uruchamia kino plenerowe)."
train,"2006-01-07: Będzie wolne radio dla Białorusi

Będzie wolne radio dla Białorusi - taką decyzje podjął premier Kazimierz Marcinkiewicz po spotkaniu z Aleksandrem Milinkiewiczem, kandydatem na prezydenta białoruskiej opozycji.
Premier zapowiedział, że Polska stawia sobie dwa cele w pomocy dla demokracji na Białorusi: pierwszy to uruchomienie niezależnego radia które będzie przekazywać kompletne i nieocenzurowane informacje, a drugi to wysłanie obserwatorów organizacji międzynarodowych na marcowe wybory prezydenckie.

Decyzja o przeznaczeniu odpowiednich środków na rozpoczęcie działalności radia ma być podjęta w ciągu tygodnia. Premier nie ujawnił jednak jaka to będzie kwota. Dodał natomiast że pomoc dla Białorusi powinna być pomocą wieloletnią, a nie doraźną.

Z kolei Milinkiewicz podkreślił że wywalczenie pełnej wolności przez Białorusinów powinno być zapewnione przede wszystkim dzięki nim samym, ale pomoc Polski, zwłaszcza na takim wysokim poziomie jest bardzo ważna. Kandydat na prezydenta dodał że uruchomienie radia to bardzo ważny krok, gdyż do tej pory tylko Internet, a i tak nie zawsze, był w miarę ogólnodostępnym medium informującym społeczeństwo o bieżących wydarzeniach. Polska może też pomóc Białorusi poprzez umożliwienie dalszego kształcenia młodym ludziom, którzy są represjonowani za swoje poglądy polityczne."
train,"Fotoreportaż z obchodów 100 rocznicy wybuchu I wojny światowej w Mymoniu

Fotoreportaż z obchodów 100. rocznicy wybuchu I wojny światowej w Mymoniu.

W tym roku przypada okrągła 100. rocznica wybuchu I wojny światowej. Obchody rocznicy w Mymoniu rozpoczęły się w godzinach popołudniowych 27 lipca 2014 w kościele pw. Miłosierdzia Bożego uroczystą mszą świętą po której podsumowano społeczny projekt remontu Cmentarza Wojennego z okresu I wojny światowej - na terenie leśnej nekropoli w Mymoniu znajduje się 180 bezimiennych mogił, które zwieńczono białymi betonowymi krzyżami. Następnie mieszkańcy, zaproszeni goście oraz delegacje wojska, Policji, Straży Granicznej i Lasów Państwowych udali się na cmentarz wojenny, gdzie złożyli wieńce przy krzyżu upamiętniającym ofiary działań wojennych nad Wisłokiem z roku 1915.

Uroczystości organizowali wójt Gminy Besko oraz Szkoła Podstawowa w Mymoniu. Na cmentarzu przemawiali wójt gminy, miejscowy proboszcz oraz zaproszony na tę okazję Roman Frodyma.

Imprezie towarzyszyła wystawa, na której zaprezentowano zdjęcia z okresu Wielkiej Wojny, w tym fotogramy mieszkańców Mymonia i okolic, którzy odbywali służbę wojskową w cesarskiej i królewskiej armii podczas działań zbrojnych. Na terenie przyległym do cmentarza odbył się również koncert miejscowej orkiestry dętej OSP Besko.

Ze wspomnień Józefa Stachowicza.

""2 maja 1915 wieczorem, gdyśmy wrócili z nieszporów majowych, doszedł nas z zachodu donośny i nieustający grzmot dział. Zaczęła się ofensywa niemiecko-austriacka pod Gorlicami, o czym wtedy naturalnie nie wiedzieliśmy. Na linii Wisłoka bitwa trwała od 8 do 10 maja 1915. W nocy z 9 na 10 maja pułki bośniackie usiłowały kilkakrotnie sforsować Wisłok w Besku, w miejscu gdzie rzeka płynie głębokim jarem. Rosjanie bronili się zawzięcie, za każdym razem wstrzymując natarcie. [...] Ponieważ Wisłok pod Beskiem okazał się przeszkodą nie do sforsowania, piechota bawarska 11 dywizji uderzyła przez Wzdów na pola jaćmiersko-góreckie, gdzie szturmem na bagnety przełamała pozycje rosyjskie, a straż tylna obsadziła pozycje wzdłuż drogi Zarszyn-Odrzechowa."" Miniony czas. strona 36."
train,"2007-08-30: Czy trzeba będzie rejestrować własne strony internetowe w sądach?

Według wczorajszej Rzeczpospolitej z postanowienia Sądu Najwyższego wydanego 26 lipca wynika (sygn. akt IV KK 174/07), iż jeżeli jakakolwiek strona internetowa jest aktualizowana częściej niż raz w roku, powinna być ona zarejestrowana w sądzie. W tej chwili jedynie duże serwisy informacyjne rejestrują swoje strony internetowe, a wielu internautów nie wie, jakie mogłyby być konsekwencje prowadzenia własnej strony internetowej.

Do tej pory postanowienie sądu nie zostało jednak nigdzie opublikowane. Znane jest tylko z ustnej relacji sędziego sprawozdawcy Jacka Mieczysława Sobczaka. Z pełnym tekstem uzasadnienia postanowienia, będzie można się zapoznać dopiero ok. 10 września. Rzeczpospolita jednak już podała informacje o tym jak należy składać wniosek o rejestrację czasopisma. Koszt rejestracji to 40 złotych. Piotr Waglowski, prawnik zajmujący się problemami społeczeństwa informacyjnego, napisał wczoraj na liście dyskusyjnej ISOC Polska:

Jednak już zdarzyły się przypadki ścigania przez prokuraturę osób prowadzących tego typu działalność. Leszek Szymczak, redagujący stronę GazetaBytowska.pl (nie jest już dostępna w sieci), gdzie pojawiły się komentarze dotyczące komornika, o którym program nakręciła telewizja TVN. W pierwszej instancji sąd w Słupsku uznał, że oskarżony złamał prawo, ponieważ nie zarejestrował własnej strony. W innym przypadku wydawcy serwisu ""Szycie po przemysku"" byli ścigani przez prokuraturę za niezarejestrowanie strony, mimo, iż wcześniej sąd odmówił rejestracji ich portalu.

Jeżeli strona jest aktualizowana częściej niż raz w roku, ma być uznawana jako czasopismo, a gdy jest aktualizowana częściej niż raz w tygodniu, uznawana ma być za dziennik. W obu przypadkach trzeba będzie ją więc zarejestrować, jeżeli tak będzie wyglądać uzasadnienie Sądu najwyższego. Okaże się wówczas, że znaczna część stron internetowych działa nielegalnie. Obecnie, czego dowiedzieliśmy się w jednym z sądów okręgowych, w Polsce zarejestrowanych jest najprawdopodobniej mniej niż 100 portali, głównie związanych z papierowymi czasopismami. Natomiast liczbę wszystkich stron internetowych szacować można na setki tysięcy.

Dla Rzeczpospolitej jeden z internautów prowadzący własną stronę, na której m.in. recenzuje płyty muzyki elektronicznej, skomentował to wydarzenie w taki sposób:

Waglowski napisał na stronie internetowej prawo.vagla.pl, że po tego typu komunikatach w mediach duża część naszego społeczeństwa może zacząć uświadamiać sobie, jak ważki jest to problem. Mimo, że sądy nie muszą kierować się stanowiskiem Sądu Najwyższego, o czym pisze Rzeczpospolita, to o ściganiu twórców stron internetowych będą decydować policja i prokuratura. Może to na przykład dotyczyć złamania ciszy wyborczej. Waglowski w tym względzie zadał kilka pytań związanych z publikowaniem treści w internecie, na razie retorycznych:

Jak napisał, gdyby twórca strony internetowej umieścił na niej ankietę i nie zdjął jej w czasie ciszy wyborczej, grozić mu może za to od 500 tysięcy do miliona złotych grzywny. Osoba posiadająca własną stronę jest traktowana jako redaktor naczelny i odpowiada za wpisy internautów, a także powinna umieszczać sprostowania. Z powodu wpisów internautów na fora dyskusyjne znajdujące się na urzędowych serwisach, zdarzały się przypadki, że były one zamykane.

Reakcje pojawiły się dość szybko. Na stronie wykop.pl od rana komentowany jest artykuł, jaki na ten temat za Rzeczpospolitą opublikował serwis Wirtualna Polska. Na stronie tworzonego przez internautów serwisu Wiadomości24.pl (zarejestrowanego w sądzie), jeden z redaktorów Adam Degler zaapelował o zorganizowanie wspólnego protestu przeciwko opisywanemu tutaj postanowieniu Sądu Najwyższego.

Postanowienie Sądu Najwyższego z 26 lipca nie jest z prawnego punktu widzenia ostatecznym rozstrzygnięciem w kwestii konieczności rejestrowania stron WWW jako dzienników lub czasopism. Równolegle ze sprawą przed Sądem Najwyższym toczy się bowiem też sprawa przed Trybunałem Konstytucyjnym (TK) na wniosek Sądu Rejonowego we Włocławku, II Wydział Karny o to, czy paragraf nakazujący rejestrację dzienników i czasopism (nr. 40) z Ustawy z dnia 26 stycznia 1984 roku ""Prawo prasowe"" nie jest sprzeczny z Konstytucją RP i Konwencją o Ochronie Praw Człowieka i Podstawowych Wolności. Pierwsze rozstrzygnięcie tej sprawy zostało ogłoszone 20 lutego 2007 (sygn. akt.: P 1/06). Sąd nie dopatrzył się niezgodności ustawy z kilkoma punktami Konstytucji, jednak Sąd Rejonowy we Włocławku zadał TK kolejne pytana odnośnie zgodności Ustawy z kilkoma innymi paragrafami Konstytucji i sprawa ta jest obecnie w toku.

Chociaż wczoraj w wielu mediach cytowane były artykuły Rzeczpospolitej, a w sieci zauważyć można było w komentarzach zarówno głosy oburzenia, jak i reakcje paniki, to jednak niewiele osób kontaktowało się z sądami. Redakcja Wikinews odbyła dzisiaj kilkanaście rozmów telefonicznych z rzecznikami sądów okręgowych. Jedynie od dwóch rzeczników otrzymaliśmy informację, że kilka, kilkanaście osób zapytywało jak należy złożyć wniosek o rejestrację strony internetowej jako czasopisma. Niektórzy przedstawiciele sądów jednak stwierdzali, że to prawdopodobnie początek, a w dalszych dniach tego typu zapytań może być więcej. Na ogół stwierdzano, że jeżeli jakieś strony były wcześniej rejestrowane, to miały one charakter stricte informacyjny. W żadnym z 15 sądów, do których się dodzwoniliśmy, nie uzyskaliśmy informacji, by zdarzały się przypadki kuriozalne np. rejestrowania jako czasopisma bloga poświęconego własnemu hobby."
train,"2007-08-23: Dorn przerwał posiedzenie komisji ds. służb specjalnych

Andrzej Grzesik z Samoobrony poinformował, że marszałek Sejmu Ludwik Dorn przerwał posiedzenie komisji ds. służb specjalnych.
Obrady przerwano w związku z wnioskiem wiceprzewodniczącego komisji Jędrzeja Jędrycha (PiS), który zwrócił się do Dorna o zbadanie legalności składanych wyjaśnień przez Janusz Kaczmarka.
Marszałek Sejmu wezwał do siebie członków prezydium komisji, którzy mieli wyjaśnić, czy informacje przekazane przez Kaczmarka są objęte tajemnicą.

""To pełzający zamach stanu"" - skomentował decyzję o przerwie w obradach Andrzej Grzesik.

""Marszałek próbuje zamknąć komisji usta"" - powiedział Marek Biernacki z PO.

Jędrzej Jędrych po spotkaniu z Dornem poinformował, że komisja wznawia pracę. ""Sejmowa komisja ds. służb specjalnych może kontynuować prace. Wiemy już w jakim zakresie możemy przesłuchiwać Kaczmarka"" - poinformował Jędrych. Powiedział również, że nie stwierdzono czy Kaczmarek złamał tajemnicę państwową podczas składanych wczoraj zeznań. Ocenić ma to przygotowywana analiza."
train,"Warszawa: odbyło się spotkanie ""Filtrujemy pomysły dla dzielnicy""

6 listopada 2011 roku (niedziela) w godzinach 12:00-14:00 na Placu Narutowicza w Warszawie odbyło się spotkanie informacyjne „Filtrujemy pomysły dla dzielnicy” organizowane przez Ochocki Model Dialogu Obywatelskiego.

Na Placu Narutowicza pod zielonym namiotem z logiem Ośrodka Kultury Ochoty przedstawiciele Ochockiego Modelu Dialogu Obywatelskiego rozmawiali z mieszkańcami Warszawy na temat przyszłości dzielnicy. Przy jednym ze stołów można było wypełnić ankietę, w której m.in. należało wytypować bezpieczne i niebezpieczne miejsca Ochoty. Na specjalnie przygotowanych karteczkach mieszkańcy zgłaszali swoje propozycje na temat wyglądu ulicy Filtrowej. 

Duże zainteresowanie wzbudziła również planowana przebudowa Placu Narutowicza. Mieszkańcy zgłosili wiele postulatów dotyczących rozwiązań modernizacyjnych. Plan zagospodarowania przestrzennego tego obszaru ma powstać w 2012 r., więc na wypracowanie razem ze społecznością wizji modernizacji tego miejsca jest jeszcze trochę czasu.

Poza przedstawicielami OMDO można było także porozmawiać z radnymi dzielnicy oraz burmistrzem Maurycym Wojciechem Komorowskim. Iwona Pogoda, przedstawicielka OMDO, stwierdziła, że sprawa modernizacji Placu Narutowicza i ulicy Filtrowej jest skomplikowana ze względu na mnogość instytucji nimi zarządzających. Wyjaśniła także, że mieszkańcy i przedstawiciele tych instytucji intensywnie ze sobą współpracują m.in. na spotkaniach organizowanych przez OMDO.

W spotkaniu uczestniczyli również przedstawiciele projektu fotoochota (http://www.fotoochota.waw.pl/). 

Na koniec zapytaliśmy mieszkańców o opinię na temat imprez tego typu. Mimo chłodu większość uznała, że konsultacje społeczne przeprowadzane w takich warunkach są bardziej sprzyjające aktywizacji społeczeństwa niż spotkania za zamkniętymi drzwiami."
train,"2007-09-06: „Dziennik”: Lepper zostanie ukarany za kłamstwa

„Naradzamy się jeszcze nad sprecyzowaniem zarzutów i ich uzasadnieniem” - powiedział „Dziennikowi” warszawski prokurator. Andrzej Lepper, Janusz Maksymiuk i Lech Woszczerowicz, a prawdopodobnie także Mateusz Piskorski i Krzysztof Filipek, mają mieć postawiony zarzut składania fałszywych zeznań. Prokuratura chce uchylenia immunitetu dla posłów Samoobrony - donosi „Dziennik”.

Posłowie mieli kłamać w sprawie przecieku o akcji CBA w Ministerstwie Rolnictwa i Rozwoju Wsi. Jak ustaliła gazeta, Lepper może być podejrzany o aż trzykrotne składanie fałszywych zeznań. Zdaniem śledczych, szef Samoobrony mijał się z prawdą, gdy twierdził, że o akcji CBA dowiedział się od Zbigniewa Ziobry.

Drugie kłamstwo miało mieć miejsce, gdy zeznawał o przebiegu swojej rozmowy z posłem Lechem Woszczerowiczem - ustalił „Dziennik”. Prokuratorzy są zdania, że to właśnie on go ostrzegł. Według gazety, potwierdzają to zeznania oficera BOR, który ochraniał ówczesnego wicepremiera.

Trzecie kłamstwo to, zdaniem śledczych, opowieść Leppera o tajemniczym informatorze, który miał zdradzić szczegóły akcji CBA. Prokuratura do tej pory nie trafiła na jego ślad, a bilingi wykluczają tę wersję.

Informację Leppera, że to Ziobro uprzedził go o planowanej akcji, potwierdzili Janusz Maksymiuk, Mateusz Piskorski i Krzysztof Filipek. Teraz prokuratorzy zastanawiają się, czy im również postawić zarzuty składania fałszywych zeznań.

„Dziennik” napisał również, iż prokuratura nie wystąpiła dotąd do sądu o wydanie europejskiego nakazu aresztowania dla biznesmena Ryszarda Krauze. Ale „to tylko kwestia czasu” - twierdzą śledczy z Prokuratury Okręgowej w Warszawie."
train,"2005-05-25: Brachmański odwołany, Kalisz zostaje w MSWiA

Warszawa - premier Marek Belka odwołał sekretarza stanu w ministerstwie spraw wewnętrznych i administracji Andrzeja Brachmańskiego i jednocześnie odmówił przyjęcia dymisji ministra w tym resorcie - Ryszarda Kalisza.

Brachmański był w ministerstwie od lutego 2004 roku i nadzorował służby mundurowe, był odpowiedzialny między innymi za policję. Minister Kalisz złożył swoją dymisję na ręce premiera 23 maja po publikacji w ""Gazecie Wyborczej"" o rzekomej współpracy między funkcjonariuszami z Komendy Głównej Policji a gangsterami napadającymi na tiry. Premier Belka odmówił jej przyjęcia i powierzył Kaliszowi osobiste nadzorowanie policji w ministerstwie, a także dokonanie zmian personalnych zarówno w Komendzie Głównej Policji jak i w Centralnym Biurze Śledczym."
train,"2010-04-20: Irak: giną liderzy Al-Kaidy

W Iraku zabito trzech ważnych terrorystów w tym lidera tamtejszej Al-Kaidy - Abu Ajuba al-Masriego, znanego także jako Abu Hamza al-Muhadżir.

W Iraku prowadzone są wspólne operacje przeciwko Al-Kaidzie sił amerykańskich i irackich. Pod Bagdadem zabito lidera irackiej Al-Kaidy Abu Ajuba al-Masriego i Abu Omara al-Bagdadiego. Natomiast dziś w Mosulu został zabity Ahmad al-Obeidi - dowódca Al-Kaidy w północnym Iraku.
Masri został zabity 19 kwietnia 2010 w wiosce Thar Thar położonej 80 km na zachód od Bagdadu, podczas operacji irackich i amerykańskich sił lądowych. Żołnierze najpierw oblężono dom, a następnie zaatakowali go z pocisków rakietowych. W budynku znaleziono ciała dwóch mężczyzn, którzy ukrywali się w specjalnej jamie. Zginął też przywódca Islamskiego Państwa w Iraku - Abu Omara al-Bagdadi.

Biały Dom określił operację, jako ""niszczący cios"" dla sił Al-Kaidy w Iraku. Przyznano, że podczas akcji śmierć poniósł amerykański żołnierz, którego nazwano ""młodym bohaterem"". Zaznaczono, że najważniejszym piorytetem będzie schwytanie bądź zabicie Osamy bin Ladena.

Dziś nad ranem w Mosulu na północy Iraku zmordowano Ahmada al-Obeidiego w ramach wspólnej operacji iracko-amerykańskiej. Al-Obeidi, był liderem Al-Kaidy w prowincjach Niniwa, Salahaddin i Kirkuk.

Al-Masri był dowódcą Al-Kaidy w Iraku od 13 czerwca 2006, kiedy wybrano go 6 dni po śmierci dotychczasowego lidera Abu Musaba al-Zarkawiego. Za głowę Masriego wyznaczono nagrodę w wysokości 5.000.000 dolarów. Był także odpowiedzialny za ataki i zamachy terrorystyczne na siły koalicji, irackie władze i organy bezpieczeństwa, a przede wszystkim iracką ludność cywilną.

Irackie MSW poinformowało, że lider irackiej Al-Kaidy został zabity 1 maja 2007 w starciach między rebeliantami na północ od Bagdadu, jednak jeszcze wieczorem Organizacja Islamskie Państwo w Iraku zdementowała na swojej witrynie internetowej tę wiadomość."
train,"2008-09-04: Streżyńska: ""116"" od października

– ""Od 1 października powinien działać numer telefoniczny 116 - bezpłatny ogólnoeuropejski numer dla dzieci i rodziców, którzy potrzebują pomocy"" – poinformowała w środę PAP prezes Urzędu Komunikacji Elektronicznej (UKE) Anna Streżyńska, pisze Gazeta Wyborcza.

Grupa numerów 116 (tj. 116 000 - numer interwencyjny w sprawie zaginionych dzieci, 116 111 - telefon zaufania dla dzieci, 116 123 - telefon wsparcia emocjonalnego) to ogólnoeuropejskie i darmowe linie telefoniczne. Zostały uruchomione na podstawie decyzji Komisji Europejskiej z lutego i października 2007 roku.

Zgodnie z nimi tylko numer 116 000 musi być dostępny całodobowo. W przypadku dwóch pozostałych nie ma takiego obowiązku, ale konieczne jest pozostawienie informacji głosowej o tym, w jakich godzinach pełniony jest na linii telefonicznej dyżur.

Streżyńska powiedziała, że do obsługi numerów w Polsce zgłosiła się Fundacja Dzieci Niczyje, która zawarła porozumienie z Polkomtelem (operator sieci Plus).

Prezes UKE podkreśliła, że udało się też dojść do porozumienia w sprawie rozliczeń między operatorami w przypadku numeru 116. Na ostatnim spotkaniu w tej sprawie eksperci rynku telekomunikacyjnego i operatorzy przyjęli wspólne stanowisko - numery 116 nie mogą być źródłem przychodów. Dlatego nie będzie rozliczeń pomiędzy nimi z tych połączeń.

KE zobowiązała państwa członkowskie do podjęcia wszelkich niezbędnych środków, by krajowe organy regulacyjne (w przypadku Polski - Urząd Komunikacji Elektronicznej) mogły przydzielać numery.

– ""Rok temu KE zwróciła się do krajów UE o jak najszybsze uruchomienie numeru 116. Ten numer jest w kilku krajach już aktywny, a w kilku na etapie uaktywniania"" – powiedziała."
train,"2005-12-20: Fidel Castro chce zaprosić papieża Benedykta XVI na Kubę

Fidel Castro chciałby zaprosić Benedykta XVI na Kubę - poinformował arcybiskup Genui kardynał Tarcisio Bertone, który niedawno był w Hawanie i widział się z kubańskim przywódcą. Według słów Bertone Castro opowiedział się za natychmiastową kanonizacją Jana Pawła II.
Kardynał Bertone przekazał to, co usłyszał od Fidela Castro podczas prywatnego spotkania. ""Rozpoznałem w papieżu od razu twarz anioła, oblicze bardzo dobrej osoby. Chciałbym zaprosić go na Kubę"" - stwierdził przywódca Kuby. Castro poprosił kardynała Bertone, by powiedział papieżowi o jego pragnieniu zaproszenia go na wyspę.

Arcybiskup Genui odpowiedział mu, że przekaże zaproszenie. ""Wytłumaczyłem jednocześnie panu Castro, że papież ze względu na swój wiek będzie z całą pewnością mniej podróżował niż jego poprzednik"" - dodał. Jan Paweł II złożył historyczną wizytę na Kubie w 1998 roku.

""Musicie go natychmiast ogłosić świętym"" - powiedział Castron, mówiąc o papieżu Janie Pawle II.

Kardynał Bertone podkreślił, że przywódca Kuby jest pod wrażeniem działalności społecznej Kościoła. ""Powiedział jasno, że Kościół jest instytucją społeczną, najbliższą ludowi, jest o tym przekonany"" - zrelacjonował arcybiskup Genui.

Włoski kardynał wyraził też przekonanie, że stosunki na Kubie między państwem a Kościołem poprawiają się, choć, jak przyznał, proces ten nie będzie przebiegał raptownie."
train,"2007-08-29: Tusk: Premier jest sercem „układu”

„Dopóki nie wyjaśnimy akcji CBA, polska polityka będzie zatruta” - powiedział Donald Tusk w „Kropce nad i”. Lider PO stwierdził także, po dzisiejszych wypowiedziach Jarosława Kaczyńskiego, że z psychiką premiera nie jest najlepiej.

„Jarosławowi Kaczyńskiemu wiele się ostatnio wydaje. Na przykład że wybudował autostrady” - skomentował Donald Tusk dzisiejsze stwierdzenie premiera, że na czele PO stoi Roman Giertych. Natomiast w dzisiejszych „Sygnałach Dnia” dodał: „Premier butą i arogancją niczego już w Polsce nie załatwi”.

„Jeśli premier ogłasza, że układ, który miał być przez PiS ścigany, jest układem z samego serca rządu, to może jutro ogłosi prawdę: że on jest sercem układu. To się nazywa polityczna paranoja. Jesteśmy świadkami upadku rządu, który wyrósł z politycznej paranoi” - ocenił lider PO. Dodał, że: „Chorobliwa wyobraźnia premiera doprowadzi niedługo do tego, że wszyscy poza braćmi Kaczyńskimi i Zbigniewem Ziobrą staną się częścią przestępczego frontu”.

Według Tuska żarty w polskiej polityce się skończyły, a zeznania Kaczmarka wskazują na poważne nieprawidłowości. Nie będzie jednak dążył do wyjaśnienia akcji CBA w tej kadencji Sejmu. „Jestem przekonany, że dopóki nie wyjaśnimy akcji CBA polska polityka będzie zatruta. Jednak nie będzie komisji, póki PiS jej nie zechce” - wyjaśnił swoje stanowisko.

„We wtorek zapoznam się z kolejnymi zeznaniami, ale to nie zmieni kalendarza wyborczego” - zapewnia Tusk. PO chce październikowych wyborów. Jej lider nie wyobraża sobie, by SLD - którego głosów brakuje do samorozwiązania Sejmu - zagłosował przeciw.

Lider Platformy zapewnił też, że będzie dążył do samodzielnych rządów PO po wyborach. Stwierdził, że nie jest to niemożliwe. Nie wykluczył, że listy PO zaliczą „byli ministrowie PiS, którzy chcą naprawić krzywdy” i „dla nich PO jest otwarta”.

W „Sygnałach Dnia” stwierdził natomiast, że z całą pewnością nie będzie PO-PiSu po wyborach, jeżeli PiS będzie takie jak dzisiaj. Tusk powiedział również, że politycy PO widzą różnice między politykami takimi jak Zbigniew Ziobro, czy Jarosław Kaczyński, a Kazimierzem Marcinkiewiczem, czy Radosławem Sikorskim i oni byliby mile widziani na listach wyborczych."
train,"2007-05-01: Abu Ajub al-Masri nie żyje

Abu Ajub al-Masri, lider irackiej Al-Kaidy, zginął dzisiaj w starciu między grupami rebeliantów na północ od Bagdadu – poinformował rzecznik irackiego MSW, gen. brygady Abdul Karim Chalaf.

W starciach nie uczestniczyły ani siły irackie ani amerykańskie.

W Iraku od wielu lat trwają starcia między sunnickimi islamistami z Al-Kaidy i innymi rebeliantami sunnickimi. Powodem jest sprzeciw zabijania cywilów przez Al-Kaidę.

Zabity Ajub al-Masri był jednym z najbardziej poszukiwanych terrorystów na świecie, za którego USA chciały zapłacić 25 mln dolarów."
train,"2007-12-12: Reprezentacja Polski wystartuje w 65. Tour de Pologne!

Reprezentacja Polski będzie mogła wystartować w 65. Tour de Pologne! Tej treści pismo, datowane 10 grudnia, otrzymał dyrektor wyścigu, Czesław Lang, od Alaina Rumpfa, menedżera UCI Pro Tour.

Kierownictwo UCI Pro Tour dokonało modyfikacji przepisów tej najbardziej prestiżowej rywalizacji, dając prawo krajowi organizującemu wyścig możliwość wystawienia narodowej reprezentacji, związane jest to ze strategicznymi planami UCI mającymi na celu dalszy rozwój kolarstwa na świecie. Dotychczasowe przepisy umożliwiały start w wyścigach Pro Tour tylko drużynom Pro Tour (18 ekip) oraz kontynentalnym zespołom profesjonalnym, które otrzymały prawo do ""dzikiej karty"". Czesław Lang oraz prezes PZKol Wojciech Walkiewicz od kilkunastu miesięcy czynili starania, by w Tour de Pologne mogła wystartować większa liczba polskich kolarzy. Te właśnie starania znalazły szczęśliwy finał.

""Cieszę się bardzo"" - powiedział Czesław Lang, dyrektor Tour de Pologne - ""że stało się tak w roku podwójnego jubileuszu naszego wyścigu. Od dawna czyniliśmy starania, by udział polskich zawodników był bardziej znaczący. Nasi najlepsi kolarze będą mieli możliwość zaprezentowania się w kolarskiej lidze mistrzów, w dodatku startując w biało-czerwonych barwach. Wrześniowy termin wyścigu pozwoli zawodnikom przygotować się jak najlepiej do mistrzostw świata. Kibice przed telewizorami i na trasie będą mieli oklaskiwać kolarzy jadących w narodowych koszulkach.""

Prezentacja trasy 65. Tour de Pologne połączona z Jubileuszową Galą odbędzie się 14 grudnia 2007 roku w Kopalni Soli Wieliczka.

W wywiadzie dla portalu s24.pl Prezes PZKol Wojciech Walkiewicz wspominał o swoich staraniach, aby polska kadra mogła wystąpić w Tour de Pologne: - ""W tej sprawie napisałem do UCI specjalne pismo, w którym jest mowa właśnie o zwiększeniu ilości ""dzikich kart"" i umożliwieniu startu w tych imprezach narodowych reprezentacji. Odpowiedzi można się będzie spodziewać na początku roku 2008, po kongresie UCI"" - zakończył prezes PZKol.

Udało się wcześniej, tym większe brawa dla tych co się o to starali i tych, którzy przychylili się do próśb polskiej strony."
train,"2008-06-19: Nowa telewizja Canal+

Po wakacjach na polskim rynku telewizyjnym zadebiutuje od dawna zapowiadany nowy polski kanał, którego producentem i nadawcą jest Canal+ Cyfrowy. Stacja będzie nosiła nazwę Domo.TV. Będzie dostępna w sieciach kablowych oraz na platformie Cyfra+.

Domo.TV to propozycja dla osób zainteresowanych budowaniem, remontowaniem, aranżacją wnętrz, designem i architekturą, a także projektowaniem i pielęgnowaniem zieleni.

Na antenie oprócz serii poradnikowych gościć będą filmy dokumentalne, programy rozrywkowe i serie reality oraz filmy fabularne. Stacja realizować będzie też własne produkcje we współpracy z ekspertami rynku budowlanego i dekoracyjnego.

Dyrektorem zarządzającym Domo.TV jest Małgorzata Seck. Grupą docelową Domo.tv są kobiety i mężczyźni powyżej 25 lat poszukujący inspiracji dla domu i ogrodu, osoby, które cenią piękno otoczenia i funkcjonalność przestrzeni.

Program będzie nadawany od września, początkowo od 7 rano do 1 w nocy, docelowo planowana jest emisja całodobowa. W momencie startu kanał będzie dostępny na platformie cyfrowej Cyfra+ w pakiecie podstawowym i w wybranych sieciach kablowych.

Domo.TV będzie ósmym kanałem w Polsce produkowanym przez Canal+ Cyfrowy po: Canal+ , Ale kino! , Planete , Minimini , ZigZap , Hyper oraz Kuchnia.tv."
train,"2009-10-14: Rozłam wśród rebelianckich sojuszników podczas somalijskiej wojny domowej

Do niespodziewanej sytuacji doszło podczas somalijskiej wojny domowej. Islamistyczne ugrupowania rebelianckie Hizbul Islam oraz Al-Shaabab, które razem dążyły do obalenia prezydenta Sharifa Aheikha Ahmeda, teraz walczą przeciwko sobie. Wrogość frakcji islamistycznych trwa od początku października.

Relacje między frakcjami kontrolującymi południe kraju zaczęły się psuć we wrześniu 2009. Dwa ugrupowania kontrolujące m. in. Kismayo ustaliły, iż będą rotacyjne sprawować władzę nad miastem po sześć miesięcy. Al-Shaabab kontrolujący
większość miast południa Somalii odmówił po upływie czasu oddania władzy Hizbul Islam.

W związku z tym 1 października wybuchły walki w Kismayo między Al-Shaabab, a Hizbul Islam. W wyniku walk poległo 12 rebeliantów, a 70 zostało rannych. Co najmniej 17 osób zginęło w trakcie serii bitew w nocy 5 października. Rzecznik somalijskiej frakcji rebeliantów Hizbul Islam powiedział, że zaprosili zagranicznych bojowników do walki z Al-Shabaab. 7 października doszło do starć w pobliżu wioski w pobliżu Janay Abdalla. Pierwszy atak o 4 rano tego dnia zmusił Szebabów do odwrotu.

Walki między dawnymi sojusznikami trwają nadal. Oznacza to że w wojnie zaangażowane są trzy strony. Są nimi wojska prezydenta Ahmeda wspomagane przez armię etiopską oraz formacje bojówek Ahlus Sunnah Wal Jamaah, które latem toczyły udane boje w centralnej Somalii.

Od czasu wybuchu walk między rebeliantami, znacznie zmalała liczba ataków na wojska Unii Afrykańskiej (AMISOM),
a bitwa w Mogadiszu tocząca się od maja, praktycznie zakończyła się. W tej sytuacji wstrzymana została także ofensywa islamistów w centralnej Somalii.

Po majowej ofensywie rebelianci zdobyli znaczną część centralnej Somalii, jednak w w wyniku walk, które toczyły się latem 2009 wojsk etiopsko-somalijskie i bojówki lojalne prezydentowi Ahmedowi odzyskały kontrole nad okręgami Mareeg, Galgudud oraz Shabellaha Dhexe."
train,"2007-09-12: Radosław Sikorski startuje z listy PO

Jak podała dziś ""Gazeta Wyborcza"" Radosław Sikorski zdecydował, że w nadchodzących wyborach parlamentarnych wystartuje z listy Platformy Obywatelskiej. ""Zawiodłem się na Jarosławie Kaczyńskim"" - motywuje swą decyzję Sikorski.

""Przez pół roku obserwowałem z rosnącym zgorszeniem konwulsje obozu rządzącego. Ja się nie zmieniłem, nadal chcę dobra Polski i uważam, że teraz lepiej służy mu Platforma Obywatelska"" - powiedział Sikorski.

W Poranku Radia TOK FM Bronisław Komorowski powiedział, że jego zdaniem Sikorski należy do polityków dawno już skreślonych przez Kaczyńskich. W kończącej kadencji Sikorski jest bezpartyjnym senatorem, należy jednak do klubu parlamentarnego PiS."
train,"Premier Grecji ogłasza referendum

W sobotę 27 czerwca 2015 roku premier Grecji Aleksis Cipras ogłosił referendum ws. porozumienia z międzynarodowymi kredytodawcami, które odbędzie się 5 lipca. Grecy zdecydują, czy są gotowi wziąć na siebie kolejne cięcia emerytur i podwyższenie podatków, czyli zaakceptować warunki planu ratunkowego oferowanego przez międzynarodowych wierzycieli.
Grecji grozi ""Grexit"", czyli wyjście ze strefy euro i powrót do drachmy, jeśli nie otrzyma nowej pożyczki w wysokości 7,2 mld euro.

Referendum nie będzie dotyczyło pozostania tego kraju w strefie euro, ale kwestii akceptacji warunków programu pomocowego. Premier wezwał wszystkich Greków, by kierując się patriotyzmem i dobrem kraju zdecydowali o przyszłości swojej ojczyzny. Sugestia greckiego lewicowego rządu jest taka, by Grecy dali odpowiedź negatywną. Mieszkańcy tego kraju już masowo wycofują depozyty z bankomatów. Grecji grozi niewypłacalność, czyli bankructwo.

Grecy głosujący w niedzielnym referendum, zaznaczając na karcie do głosowania „Oxi” (Nie) lub „Nai” (Tak), zadecydują czy chcą zagranicznej pomocy mającej ratować kraj przed bankructwem i dalszego zaciskania pasa oraz reform (cięcia budżetowe, ograniczenie wydatków budżetowych).

Od poniedziałku przez tydzień Giełda Papierów Wartościowych w Atenach i banki będą zamknięte.

Próg frekwencji, aby referendum było ważne, wynosi w Grecji 40% uprawnionych do głosowania. Ciekawostką jest fakt że, będzie to pierwsze referendum w Grecji od 41 lat.

Co dalej z Grecją? Czy Grecja nadal będzie w strefie euro po referendum?

Powrót do drachmy może oznaczać, że grecka gospodarka odzyskałaby konkurencyjność, wzrost eksportu. Spadłoby bezrobocie a gospodarka mogłaby się rozwijać.

Jedno jest pewne, że bez międzynarodowej pomocy w nadchodzących tygodniach Grecja będzie mieć trudności z obsługą długu z tytułu wykupu obligacji krótkoterminowych, zaś 20 lipca najpewniej nie zdoła spłacić części należności wobec EBC w wysokości 3,5 mld euro."
train,"2007-08-16: Ziobro: „Próbowano mnie wyeliminować”

Minister sprawiedliwości Zbigniew Ziobro nagrywał rozmowę z Andrzejem Lepperem, ponieważ - jak twierdzi - były sygnały o możliwości skompromitowania jego osoby czy też nawet ""fizycznego wyeliminowania"".

Ziobro mówił w ""Sygnałach Dnia"" o wątpliwościach, czy nagrywać rozmowę z Lepperem. Jednak po konsultacjach ze swoimi współpracownikami, zdecydował się na taki krok.

""Dotarły do nas informacje ze strony osób wiarygodnych o tym, że są prowadzone działania, które mają na celu skompromitowanie mnie jako prokuratora generalnego poprzez stworzenie prowokacji. A nawet później informacje, że jeśli się nie uda skompromitować, to trzeba fizycznie wyeliminować, zlikwidować"" - powiedział minister sprawiedliwości."
train,"2006-03-18: PiS złoży wniosek o samorozwiązanie Sejmu

Prezes Prawa i Sprawiedliwości, Jarosław Kaczyński zapowiedział podczas odbywającej się w Warszawie wyborczej konwencji samorządowej, że klub parlamentarny PiS złoży wniosek o skrócenie kadencji Sejmu.

Jarosław Kaczyński wezwał przewodniczącego Platformy Obywatelskiej Donalda Tuska do poparcia wniosku PiS.

Zdaniem Kaczyńskiego wybory parlamentarne powinny odbyć się przed planowaną na 25 maja 2006 roku pielgrzymkę papieża Benedykta XVI do Polski.

Jarosław Kaczyński przyznał, że w obecnej sytuacji najlepszym rozwiązaniem jest oddanie się pod ocenę społeczeństwa. Dodał, że w chwili obecnej wypowiedziana została wojna wszystkim, którzy ""chcą doprowadzić do zmian w Polsce"". Jego zdaniem, polega ona na niedopuszczaniu do zmian i oskarżaniu tych, którzy chcą zrobić coś dobrego.

Według Kaczyńskiego, układ powstały na podstawie paktu stabilizacyjnego ""zawodzi"" i od samego początku jego istnienia można obserwować ""zdumiewające zachowania"".

Uchwała o skróceniu kadencji Sejmu musi zostać poparta przez co najmniej 2/3 ustawowej liczby posłów."
train,"2005-09-09: Jacques Chirac opuścił klinikę Val-de-Grace

Prezydent Francji Jacques Chirac opuścił dziś wojskową klinikę Val-de-Grace, w której spędził tydzień czasu. Powodem pobytu były jego problemy ze wzrokiem spowodowane pęknięciem naczynia krwionośnego oka. Jego stan zdrowia jest określony jako """"satysfakcjonujący"""".

72-letni Chirac opuścił szpital w towarzystwie swojej żony, Bernadette. Był w dobrej formie, chętnie rozmawiał z dziennikarzami, wyglądał na zrelaksowanego i wypoczętego. Nie było po nim znać pobytu w szpitalu. Dziękował także lekarzom, którzy się nim opiekowali. Jednak pytania o szczegółowy stan zdrowia zostały bez odpowiedzi. Pojawiły się przez to rozmaite spekulacje na ten temat.

Głowa francuskiego państwa otrzymała od lekarzy ograniczenia. Na tydzień musi znacznie ograniczyć swoją działalność polityczną. Przez ponad 15 dni powinien wypocząć. Nie wolno mu także odbywać podróży samolotami przez 6 tygodni. Oznacza to, że nie będzie obecny na Zgromadzeniu Ogólnym Narodów Zjednoczonych w Nowym Jorku. Zamiast niego, na szczyt uda się premier Francji - Dominique de Villepin.

Według komentatorów, ze względu na pogarszający się stan zdrowia, start Chiraca w wyborach prezydenckich w 2007 roku stoi pod znakiem zapytania. Do tego może dojść jeszcze odrzucenie przez Francję w powszechnym referendum Konstytucji Unii Europejskiej."
train,"Ministrowie zdrowia Polski i Niemiec podpisali umowę o współpracy transgranicznej w ratownictwie medycznym

21 grudnia w Warszawie Minister Zdrowia Bartosz Arłukowicz oraz Federalny Minister Zdrowia Daniel Bahr podpisali: ""Umowę ramową między Rzecząpospolitą Polską a Republiką Federalną Niemiec o współpracy transgranicznej w ratownictwie medycznym"".

Umowa dotyczy obszaru przygranicznego Polski i Niemiec. Celem jej zawarcia jest zwiększenie bezpieczeństwa zdrowotnego osób przebywających w pasie przygranicznym. Współpraca ma polegać na wzajemnym udzielaniu pomocy po drugiej stronie granicy, przez zespoły ratunkowe Polski albo Niemiec, znajdujące się najbliżej miejsca wypadku."
train,"Katastrofa kolejowa w Chałupkach koło Szczekocin

Wieczorem 3 marca ok. godz. 20:57, na linii kolejowej nr 64 na odcinku Kozłów - Sprowa, około 1,5 km od najbliższych zabudowań miejscowości Chałupki koło Szczekocin w województwie śląskim doszło do zderzenia pociągów pasażerskich relacji Przemyśl-Warszawa (TLK Intercity ""Brzechwa"") i Warszawa-Kraków.

Oba pociągi, jadące w przeciwnych kierunkach, z niewyjaśnionych przyczyn znalazły się na tym samym torze (sąsiedni był w remoncie). Według relacji świadków TLK Intercity bezpośrednio przed zderzeniem jechał z prędkością przekraczającą 100 km/h; niektórzy pasażerowie twierdzą, że uderzenia nie poprzedziło hamowanie pociągu, natomiast wg innych maszynista co najmniej jednego z pociągów tuż przed zderzeniem zdołał włączyć hamulce.

W obu pociągach podróżowało około 350 osób, w tym kilkoro obywateli Ukrainy, a także z Mołdawii, Czech, USA, Francji i Hiszpanii. Liczbę poszkodowanych określa się na 16 osób zabitych (jedna ze zidentyfikowanych osób zabitych była obywatelką USA) i 58 rannych, w tym wiele ciężko.

Do katastrofy doszło tylko kilka kilometrów od miejsca, gdzie pod koniec lutego 1994 roku doszło do innego czołowego zderzenia pociągów; wówczas rannych było osiem osób, a jedna zmarła.

Kilka godzin po wypadku pasażerowie pociągu TLK Intercity, którzy nie zostali poszkodowani (108 osób) ruszyli w dalszą podróż do Warszawy podstawionymi przez przewoźnika autokarami.

W niedzielę prezydent Bronisław Komorowski podpisał rozporządzenie o wprowadzeniu 5 i 6 marca żałoby narodowej w całym kraju."
train,"2009-09-17: The Weekly Standard: nie będzie tarczy antyrakietowej

Amerykański tygodnik „The Weekly Standard” donosi, że delegacja rządu USA lada moment przybędzie do Polski i Czech. Celem wizyty ma być oficjalne poinformowanie o rezygnacji z rozmieszczenia tarcz antyrakietowych na terenie obu krajów.

Wizytę w Polsce złoży czterech urzędników amerykańskiej administracji, m.in. podsekretarz stanu do spraw kontroli zbrojeń Ellen Tauscher i dyrektor wydziału bezpieczeństwa międzynarodowego w Pentagonie Alexander Vershbow.

Według źródeł, na które powołuje się redakcja tygodnika, administracja Baracka Obamy „zamierza całkowicie odwołać projekt budowy baz tarczy rakietowej, obiecany tym rządom przez poprzednią administrację”.

„Weekly Standard” ocenia, że „stanowi to kompletną kapitulację wobec Rosji Władimira Putina, który żądał, żeby wstrzymać planowane rozmieszczenie (tarczy) jako cenę poprawy stosunków”. Tygodnik zwraca uwagę na fakt, że decyzja została podjęta kilka dni po tym, jak Rosja zapowiedziała brak poparcia sankcji wobec Iranu.

„Skutki tego kroku w Europie Wschodniej, zwłaszcza na Ukrainie i w innych krajach, które czują się zagrożone przez Rosję, będą katastrofalne. Jest to amerykański odwrót w obliczu rosyjskich gróźb. I nic absolutnie za to nie otrzymamy.” – wyrokuje „Weekly Standard”.

Odmiennego zdania jest „Wall Street Journal”, według którego zmiana decyzji w sprawie tarczy antyrakietowych jest podyktowana doniesieniami, jakoby irański program budowy rakiet dalekiego zasięgu nie był aż tak zaawansowany, jak przypuszczano.

Zdaniem Aleksandra Szczygło, jeśli doniesienia się potwierdzą, będzie to „porażka przede wszystkim długodystansowego myślenia administracji amerykańskiej o sytuacji w tej części Europy”. Jednocześnie jednak przyznaje, że w razie potwierdzenia doniesień „Weekly Standard”, nie będzie zaskoczony. Podobnego zdania jest Jarosław Gowin. Poseł PO uważa, że można było się tego domyślać już od początku kadencji Baracka Obamy."
train,"2008-01-01: Nowy Rok 2008

Polska.

Polska powitała Nowy 2008 Rok. W wielu miastach zorganizowane były koncerty i imprezy. O północy na niebie rozbłysły fajerwerki.

O godz. 20:00 rozpoczęła się impreza na Placu Defilad w Warszawie, która zgromadziła ok. 20 tys. osób. Podczas niej wystąpili tancerze z programu ""You Can Dance"", szwedzka wokalistka September, Lady Pank, T.Love, Kasia Kowalska, Tatiana Okupnik, Bracia, Feel i The Jet Set.

O godz. 24:00 rozpoczął się pokaz fajerwerków, których zużyto osiem i pół tysiąca. Trwał on 10 min. Dla zgromadzonych przygotowano również 12 tys. porcji żurku.

Na działającej także od godz. 20:00 małej scenie wystąpił DJ Adamus. Zygmunt Kukla z zespołem Kukla Band przygotował nowe aranżacje znanych piosenek o Warszawie. Wykonali je: Kasia Kowalska, Irena Santor, Majka Jeżowska, Krzysztof Zalewski i Maciej Silski oraz Sasha z The Jet Set.

Warszawa, Grochów.

W Krakowie na Rynku od godziny 20:00 mieszkańcy i turyści bawili się na imprezie zorganizowanej przez Polsat, RMF FM i Miasto Kraków. Największymi gwiazdami byli: Shakin' Stevens, grupa Boney M z Maizie Williams, Budka Suflera, Bajm i Lou Bega. Według danych organizatorów Nowy Rok przywitało tam ok. 200.000 osób.

Także duża liczba uczestników świętowała nadejście Nowego Roku na Rynku we Wrocławiu, którego współorganizatorem była Telewizja Polska. Na scenie zaśpiewali m.in. Perfect, Kayah, Kombii, Big Cyc, Doda, i zespół Velvet.

W Szczecinie mieszkańcy zebrali się na Jasnych Błoniach. Grał tam zespół Touch And Go. Od godz. 1:30 rozpoczęła się dyskotekę pod gołym niebem, która trwała do rana. Sylwestrowe spektakle i koncerty przygotowały tam także m.in. Teatr Współczesny, Teatr Polski i Filharmonia Szczecińska.

Jak co roku olsztyński klub morsów zorganizował imprezę na której jego członkowie pożegnali stary i przywitali nowy rok zimną kąpielą w Jeziorze Krzywym. Weszli oni do wody o godz. 23:00. Był to już jedenasty Sylwester olsztyńskich morsów spędzany w ten sposób.

""Musieliśmy przygotować wcześniej przerębel. Jeziora na Warmii i Mazurach od kilku dni pokryte są cienką taflą lodu"" - mówił jeden z organizatorów.

W Lublinie na Placu Litewskim grał zespół Brathanki. Scena zlokalizowana była przed gmachem Poczty Głównej. Odbyło się głośne odliczanie ostatnich sekund mijającego roku. Nadejście Nowego Roku ogłosił ze schodów Ratusza Władysław Grzyb, miejski krzykacz.

Europa.

Moskwa przywitała Nowy 2008 Rok dwie godziny wcześniej niż to uczyniono w Polsce. Odbyło się to tam przy dźwiękach hymnu państwowego. Następnie rozbłysły sztuczne ognie. Wcześniej, prezydent Władimir Putin wystąpił z orędziem.

W Londynie o godz. 24:00 sygnał do świętowania dał Big Ben. Pokazy sztucznych ogni miały miejsce się nad Tamizą. Mimo deszczu i chłodu zgromadziło się tam 400 tys. osób.

W Berlinie witano nowy rok pod Bramą Brandenburską. Przybyło tam ok. miliona osób. Podobnie jak w innych niemieckich miastach miał tam miejsce pokaz fajerwerków.

Czechy.

Do siego roku! - życzy społeczność Wikinews."
train,"2008-09-05: PO postawiła Ludowcom ultimatum?

Dziennik.pl podał wczoraj, że władze PO postawiły PSL-owi warunek: albo poprzecie pakiet ustaw, albo to koniec koalicji. Minister w Kancelarii Premiera Rafał Grupiński zdementował jednak te informacje.

Wg wczorajszych doniesień, PO myśli też o zdymisjonowaniu Marka Sawickiego (PSL), ministra rolnictwa. – ""Nie potwierdzam, nie zaprzeczam"" – komentował doniesienia Zbigniew Chlebowski (PO).

Dziennik.pl podał, że Platforma żąda od polityków PSL podjęcia współpracy w sprawie uchwalenia kluczowych ustaw, które w październiku trafią do Sejmu. Chodzi m.in. o wprowadzenie okręgów jednomandatowych oraz głosowania trwającego przez dwa weekendowe dni. Ludowcy obawiają się, że przez taką ordynację wyborczą nie wejdą w późniejszym czasie do Sejmu i nie chcą jej poprzeć. W związku z tym władze PO sprawę miały postawić jasno – jeśli Ludowcy nie zaczną współpracować i nie poprą niewygodnych dla siebie ustaw forsowanych przez PO, to będzie koniec koalicji.

– ""Współpraca między naszymi formacjami układa się bardzo dobrze i może to właśnie kogoś denerwuje"" – powiedział wczoraj Sławomir Nowak, szef Kancelarii Premiera. Rafał Grupiński, minister w Kancelarii Prezesa Rady Ministrów, oświadczył jednak, że ""nie ma takiej groźby"" (końca koalicji - przyp. red.). – ""PSL doprowadziło do zdymisjonowania szefa KRUS, tak jak powinno to uczynić. Nie widzę powodu, aby spekulować o tej sprawie"" – mówi Grupiński."
train,"2007-04-19: Kolarska ProLiga 2007 zaprezentowana

W środę o godz. 12.00 w sali konferencyjnej Polskiej Agencji Prasowej została zaprezentowana tegoroczna, trzecia już edycja prestiżowego cyklu Pro Ligi, czyli polskiego odpowiednika cyklu Pro Tour.

Pro Liga powstała w 2005 roku z inicjatywy Stowarzyszenia Sympatyków Zawodowych Grup Kolarskich, którego prezesem jest Henryk Sobierajski. Celem stowarzyszenia jest wspieranie PZKol-u w działaniach na rzecz rozwoju kolarstwa zawodowego, kontaktowanie się z UCI, by warunki działania grup zawodowych w Polsce były jak najkorzystniejsze, czy wreszcie budowanie pozytywnego wizerunku kolarstwa w mediach, przede wszystkim w telewizji. Szczególnie ten ostatni cel realizowany jest poprzez cykl Pro Ligi, której partnerem jest telewizja Polsat, rokrocznie przygotowująca materiały i reportaże z najważniejszych wyścigów w kraju.

Podczas prezentacji, której gościem honorowym był Waldemar Pawlak, po zaprezentowaniu idei Pro Ligi pokazany został materiał podsumowujący zeszłoroczną Pro Ligę, przygotowany przez dziennikarzy Polsatu Sport na czele z Adamem Drygalskim. Następnie nastąpiła chwila na prezentację nowego regulaminu oraz kalendarza Pro Ligi . Do największych zmian należy z pewnością rozróżnienie punktacji wyścigów oznaczonych kategorią 1 oraz kategorią 2. Należące go tej pierwszej grupy wyścigi: Szlakiem Grodów Piastowskich, Wyścig Solidarności i Olimpijczyków, Klasyk Pomorski, Memoriał Henryka Łasaka, a także Mistrzostwa Polski ze startu wspólnego zostały oznaczone kategorią SUPER i będzie podczas nich można zdobyć więcej punktów niż podczas pozostałych imprez. Kolejną zmianą są uczestnicy Pro Ligi. Zmieniła się zarówno ilość wyścigów (na liście imprez Pro Ligi pojawił się Małopolski Wyścig Górski oraz nowa impreza organizowana przez Piotra Kosmalę – Pomerania Tour), jak i ekip (przed rokiem osiem, obecnie dziewięć). Ostatnią kluczową zmianą jest wprowadzenie trzeciej klasyfikacji, obok elity i juniora, najlepszego młodzieżowca (kolarza U-25), której sponsorem będzie Invest Bank."
train,"2006-02-04: Kary dla dziennikarzy za zbojkotowanie konferencji prasowej PiS-u?

Czy dziennikarze, którzy zbojkotowali czwartkową konferencję prasową, podczas której podpisano pakt stabilizacyjny między PiS-em, LPR-em oraz Samoobroną, powinni zostać za to ukarani? Tak uważa prezes Prawa i Sprawiedliwości, Jarosław Kaczyński. Według niego marszałek Sejmu, Marek Jurek, powinien ukarać media za protest przeciwko faworyzowaniu gazety, radia oraz telewizji podległej ojcu Rydzykowi.

Witold Kołodziejski, przedstawiciel PiS-u w Krajowej Radzie Radiofonii i Telewizji stwierdził, że TV Trwam powinna być przykładem dla innych telewizji. Dodał także, że media często nie stawały na wysokości zadania.

Cała ta sytuacja jest spowodowana tym, że podpisanie paktu stabilizacyjnego było udostępnione tylko dziennikarzom z mediów związanych z osobą ojca Rydzyka. Dziennikarze zaprotestowali przeciw tej sytuacji bojkotując zorganizowaną później dla pozostałych konferencję prasową. Bojkot spotkał się z poparciem wszystkich stacji telewizyjnych, radiowych oraz większości partii politycznych a także zdecydowaną wrogością partii Jarosława Kaczyńskiego."
train,"2009-02-21: Moby i The Kooks zagrają na Open'erze 2009

Kolejnymi dwiema gwiazdami tegorocznej edycji gdyńskiego Heineken Open'er Festival są: Moby oraz The Kooks.

Moby to weteran muzyki elektronicznej, aktywny na scenie od lat 80. ubiegłego wieku. Jego twórczość związana była z wieloma nurtami muzyki – od punku, przez house, aż po rave. Z kolei The Kooks jest jedną z najmłodszych i najpopularniejszych brytyjskich kapel indie-rockowych.

Kilka słów o artystach.

Moby (właśc. Richard Melville Hall) – amerykański muzyk, kompozytor, multiinstrumentalista i producent muzyczny tworzący muzykę wielu nurtów i gatunków muzycznych – głównie zaliczanych do muzyki elektronicznej.

Organizator w pigułce przedstawia artystę następująco:
Debiutancki singel Moby'ego – """"Mobility"""" (1990) zawierał jego pierwszy szerzej znany przebój – """"Go"""" (wydany został na ""stroni B"" winyla). Na początku lat 90. jego muzyka była pod silnym wpływem nurtu rave'owego. Z tego okresu jego kariery pochodzą takie płyty jak """"Moby"""" (1992), czy """"Everything Is Wrong"""" (1995). Z czasem twórczość amerykańskiego muzyka ewoluowała – w połowie dekady Moby odnotował krótki ""romans"" z punk-rockiem wydając krążek """"Animal Rights"""" (punk, ambient).

Przełomowym albumem w karierze Moby'ego okazał się właśnie wspomniany wyżej krążek z 1999 r. Sprzedał się on w ponad 10 milionach egzemplarzy! W wielu utworach z tej płyty muzyk idealnie wręcz połączył elektronikę z bluesowymi samplami (np. """"Honey"""", """"Natural Blues""""). Jednym z największych przebojów – nie tylko z tej płyty, ale też w całej karierze jest klasyczny """"Porcelain"""".

W 2002 r. przyszła kolej na kolejny krążek – """"18"""". Z tej płyty pochodzą takie utwory jak: """"We Are All Made of Stars"""", """"In This World"""", czy """"In My Heart"""". Ostatnie dwa albumy to: """"Hotel"""" (2005) z energicznym przebojem """"Lift Me Up"""" oraz album najświeższy – """"Last Night"""" (2008). Na tym ostatnim Moby połączył disco, hip-hop i house w formie nostalgicznej podróży do lat 80. minionego wieku.

The Kooks – klika słów na temat zespołu ze strony organizatora:"
train,"2009-04-03: NATO: początek dwudniowego 21. szczytu w Strasburgu i Kehl

Dziś (3.IV) rozpoczyna się dwudniowy jubileuszowy 21. szczyt NATO w Strasburgu i Kehl. Szczyt jest jubileuszowy, ponieważ został zwołany z okazji uczczenia 60. rocznicy powołania organizacji.

W szczycie po raz pierwszy będą uczestniczyć nowe kraje członkowskie, czyli Albania i Chorwacja. W szczycie po raz pierwszy także uczestniczy nowa administracja amerykańska prezydenta Baracka Obamy.

Spotkanie szefów państw i rządów rozpoczyna się dziś o godzinie 18:00 ceremonią powitania delegacji. W godzinach wieczornych odbędzie się uroczysta kolacja w Baden-Baden. Jutro od 10:00 trwać będzie posiedzenie Rady Północnoatlantyckiej w ""Palais des congrès de Strasbourg"" w Strasburgu.

Na szczycie dokona się wybór nowego sekretarza generalnego NATO. Francja zapowiedziała oficjalny powrót Francji do struktur wojskowych NATO. Dyskusje będą się toczyć na tematy dt. Afganistanu, relacji z Rosją, bliższego zaangażowania Francji w prace Sojuszu i wpływ tego na relacje NATO-UE oraz zapoczątkowanie prac na temat nowej koncepcji strategicznej Sojuszu.

Przeciw szczytowi NATO i samej organizacji demonstrowały liczne organizacje pacyfistyczne, antyglobalistyczne i alterglobalistyczne. Do pierwszych demonstracji, które przerodziły się w zamieszki z policją, doszło już 2 kwietnia 2009 w Strasburgu, dzień przed rozpoczęciem szczytu. Protestujący rozbijali pałkami policyjne blokady i palili opony na ulicach. W walkach uczestniczyło kilkaset demonstrantów, a policja użyła wówczas gazu łzawiącego, by nie dopuścić ich do centrum."
train,"2007-05-06: Piłka nożna: Podsumowanie II ligi po 27. kolejce

Po 27. kolejce na czele tabeli II ligi znajduje się  Ruch Chorzów

. Wiceliderem jest  Zagłębie Sosnowiec

. Trzecie miejsce zajmuje  Polonia Bytom

. Mecz pomiędzy Kmitą Zabierzów i Zawiszą Bydgoszcz nie odbył się, dlatego 3 punkty w tabeli zarobiła Kmita."
train,"2005-03-05: Zaskakujący dzień w komisjach śledczych ds. PZU oraz Orlenu

Dzisiejsze posiedzenie komisji ds. PKN Orlen odbyło się w Sądzie Okręgowym w Warszawie przy Al. Solidarności i miało charakter tajny – media nie zostały wpuszczone na rozprawę, z powodu wrażliwego charakteru pytań zadawanych dzisiejszemu świadkowi, aresztowanemu Markowi D.. Po zakończeniu posiedzenia komisji, Antoni Macierewicz (RKN) wypowiedział się w sprawie aresztowania.

""Dochnal twierdzi, że w dniu zatrzymania go przez Agencję Bezpieczeństwa Wewnętrznego na lotnisku Balice w Krakowie, miał podpisać kontrakt z kazachską firmą na dostawy ropy, które pokryłyby całe zapotrzebowanie Rafinerii Gdańskiej – czyli ok. 5 mln ton"" – powiedział Macierewicz. ""Podpisanie tego kontraktu mogłoby polepszyć polską sytuację, jeśli chodzi o dostawy ropy, ale równocześnie pogorszyłoby możliwości i sytuację Jana Kulczyka.""

Ponadto, podczas przesłuchania świadek ujawnił, że oprócz rosyjskiego szpiega, Władimira Ałganowa, zna on także prezydenta Rosji, Władimira Putina. Roman Giertych (LPR) wyznał, że po usłyszeniu zeznań Dochnala, przesłuchanie prezydenta Aleksandra Kwaśniewskiego będzie bardzo interesujące.

Andrzej Celiński, pomimo wcześniejszych wątpliwości, uczestniczył w posiedzeniu komisji, jednak nie mógł zadawać pytań lobbyście. W październiku 2002 roku, Celiński poleciał do Monte Carlo na spotkanie z Dochnalem, które mogło mieć związek ze sprawą.

Marek Dochnal od pół roku przebywa w areszcie pod zarzutem wręczania łapówek, korupcji i prania brudnych pieniędzy. Prosił o publiczne przesłuchanie, w obawie o życie własne i jego rodziny, jednak prokuratura się na nie nie zgodziła.

W Sejmie, w komisji śledczej ds. prywatyzacji PZU, Grzegorz Wieczerzak oświadczył, że istniały dwie grupy interesów w tej sprawie - grupa polityków AWS i grupa powiązana z kancelarią prezydenta. Nie wspomniał jednak, że prezydent był w jakikolwiek sposób zamieszany w tę aferę.

Wieczerzak będzie ponownie przesłuchiwany przez komisję pod koniec miesiąca."
train,"Zmarł Józef Hałas

1 stycznia 2015 roku zmarł we Wrocławiu Józef Hałas."
train,"2008-02-17: Lech Kaczyński w Wilnie podczas obchodów 90. rocznicy odrodzenia państwa litewskiego

16 lutego 2008 r. w godzinach przedpołudniowych Prezydent Rzeczypospolitej Polskiej Lech Kaczyński udał się z wizytą do Wilna. Prezydentowi towarzyszyli: szef Kancelarii Prezydenta RP Anna Fotyga oraz podsekretarz stanu w Kancelarii Prezydenta RP Andrzej Duda.

Prezydent RP w towarzystwie Prezydentów Litwy, Łotwy i Estonii wziął udział w uroczystych obchodach 90. rocznicy odrodzenia państwa litewskiego. 

Podczas uroczystości Lech Kaczyński powiedział do zgromadzonych m.in.:

„(...) Widzę tutaj przed sobą dumny znak Pogoni – herbu Republiki Litewskiej. Widzę wcześniejszy jeszcze herb Litwy na tarczach rycerzy. Widzę i pamiętam, że stoję dzisiaj w stolicy państwa, które przed wiekami stworzyło wielkie imperium. Wielkie imperium, które trwało, ale dla panowania nad tą wielką częścią Europy potrzebowało sojusznika. I wtedy, przed wiekami, znalazł się ten sojusznik, później, jak wiemy, przez wieki historia bywała skomplikowana, ale w XIX wieku naród litewski odrodził się i w roku niepodległości narodów jako pierwszy ogłosił swoją niepodległość. Dzisiaj obchodzimy jej 90. rocznicę. Chciałem Wam – całemu narodowi litewskiemu – najserdeczniej pogratulować.

Tamten czas, okres międzywojenny, okazał się czasem, którego nie da się zatrzeć. Fakty wtedy stworzone były nieodwracalne. Przyszedł rok 1940, przyszły następne niezwykle trudne dziesięciolecia, ale naród litewski był i jest faktem. Naród litewski potrafił odzyskać niepodległość w warunkach, które nawet optymistom wydawały się bardzo trudne. Jeżeli kiedyś na świecie romantyczna zasada „chcieć to móc” okazała się realną rzeczywistością, to tu, u Was. Dzisiaj obchodzimy 90-lecie Waszej niepodległości, ale też dzisiaj możemy powiedzieć, że Litwa jest pełnoprawnym członkiem europejskiej wspólnoty narodów. Litwa jest członkiem NATO, jest konstruktywnym elementem tego wszystkiego, co pozytywnego wydarzyło się w Europie ostatnich 20 latach. Litwa potrafi walczyć o swoje prawa. Jestem najgłębiej przekonany jako prezydent państwa, które z Litwą ma niezwykle silne związki, że potrafimy o te prawa w Unii Europejskiej i w NATO walczyć razem, bo walka wspólna bywa bardziej skuteczna. Relacje ostatnich lat na to wskazują. (...)""

W godzinach popołudniowych Prezydent RP wziął udział w koncercie w Narodowym Teatrze Opery i Baletu oraz w obiedzie wydanym przez Prezydenta Litwy na cześć zaproszonych gości."
train,"2008-03-09: FeTA 2008 już wkrótce

Już wkrótce rozpocznie się kolejna edycja wrocławskiego Festiwalu ewentualnych Talentów Aktorskich FeTA’ 2008. Od 2000 r. młodzi ludzie, głównie z regionu Dolnego Śląska, mają szanse wykazać się swoim talentem i zaprezentować przygotowany przez siebie program teatralny. Festiwal to także okazja do otrzymania przez młodych aktorów rzetelnej oceny swoich umiejętności przez osoby zawodowo zajmujące się teatrem. Wśród dotychczasowych jurorów znaleźli się między innymi: Kinga Preis, Ewa Dałkowska, Julia Wernio, Konrad Imiela, Krzysztof Dracz, Mariusz Bonaszewski, Jacek Bończyk, Piotr Kruszczyński, Piotr Łazarkiewicz.

Celem tegorocznej edycji jest promocja twórczości Zbigniewa Herberta. Pierwszego dnia festiwalu odbędzie się projekcja filmu o twórczości pisarza, natomiast na dzień drugi planowany jest pokaz spektaklu „Powrót Pana Cogito” w reżyserii i wykonaniu Zbigniewa Zapasiewicza.

Festiwal odbędzie się w dniach 28-30 marca we Wrocławiu. Podczas pierwszych 2 dni uczestnicy zaprezentują swój program. 30 marca natomiast na scenie kameralnej CK Agora odbędzie się uroczysty finał. Zgłoszenia na festiwal można wysyłać do 21 marca pocztą tradycyjną, elektroniczną, lub przynosząc zgłoszenie osobiście. Więcej informacji na ten temat w serwisie organizatora"
train,"2008-12-26: Zmarł Maciej Kuroń

Nie żyje Maciej Kuroń – kucharz, dziennikarz i publicysta kulinarny, syn jednego z założycieli KOR – Jacka Kuronia. W marcu skończył 48 lat.

Zmarł nagle w czwartek, 25 grudnia w swym domu w Izabelinie koło Warszawy. Powodem śmierci była ciężka niewydolność układu krążenia. Kucharz nagle źle się poczuł – wezwano pogotowie, lecz reanimacja nie pomogła.

Informację o śmierci znanego kucharza przekazała Polskiej Agencji Prasowej jego menadżerka Małgorzata Weremczuk.
Z wykształcenia był historykiem. Ukończył w Stanach Zjednoczonych podyplomowe studia gastronomiczne. Znany jest z wielu telewizyjnych programów kulinarnych. Karierę rozpoczął w telewizji TVN w 1997 r. Znany i doceniany był także za liczne publikacje książkowe (np. """"Kuchnia Polska. Kuchnia Rzeczypospolitej Wielu Narodów"""", """"Szkoła gotowania Macieja Kuronia""""). Na swej stronie internetowej udostępnił ponad 2,5 tys. przepisów. Jedne z ostatnich tekstów, które zamieścił na owej stronie były poświęcone przygotowaniom świątecznym i przykładowym zestawom na wigilijny stół.

W latach 80. aktywnie działał w Niezależnym Zrzeszeniu Studentów. W czasie stanu wojennego, decyzją ówczesnego ministra nauki, szkolnictwa wyższego i techniki został skreślony z listy studentów Wydziału Historycznego Uniwersytetu Warszawskiego. Potem studiował historię na WSP w Olsztynie, a następnie kształcił się w USA (""Culinary Institute of America""). Był członkiem Stowarzyszenia Wolnego Słowa.

 – ""Zmarł Maciej Kuroń"" – dziennik.pl, 25 grudnia 2008"
train,"2008-04-16: 65. rocznica powstania w getcie warszawskim

15 kwietnia 2008 roku podczas uroczystych obchodów 65. rocznicy wybuchu powstania w getcie warszawskim przy Pomniku Bohaterów Getta swoje przemówienia wygłosili m.in. Prezydent RP Lech Kaczyński i Prezydent Izraela Szymon Peres.

W uroczystości wzięli udział przedstawiciele polskich władz państwowych – m.in. Bronisław Komorowski i Krzysztof Putra, Donald Tusk, Waldemar Pawlak, Krystyna Bochenek, Władysław Bartoszewski, Hanna Gronkiewicz-Waltz, a także delegacje zagraniczne – sekretarz Departamentu Bezpieczeństwa Wewnętrznego Stanów Zjednoczonych Michael Chertoff, minister spraw zagranicznych Francji Bernard Kouchner, ambasador w Ministerstwie Spraw Zagranicznych Republiki Federalnej Niemiec Benedikt Haller. Wśród gości honorowych zaproszonych przez Prezydenta RP znaleźli się powstańcy getta warszawskiego, powstania warszawskiego oraz bojownicy i uciekinierzy z obozu zagłady w Sobiborze.

Obchody 65. rocznicy wybuchu powstania w getcie warszawskim objęte zostały honorowym patronatem Lecha Kaczyńskiego, marszałka Sejmu RP Bronisława Komorowskiego, marszałka Senatu RP Bogdana Borusewicza, Premiera Donalda Tuska, Prezydent m. st. Warszawy Hanny Gronkiewicz-Waltz.

Uroczystość rozpoczęła się odegraniem hymnów: Izraela i Polski. Przybyłych gości powitała Prezydent miasta st. Warszawy Hanna Gronkiewicz-Waltz.

Następnie głos zabrał Prezydent RP Lech Kaczyński:

„Sześćdziesiąt pięć lat temu, dokładnie 19 kwietnia 1943 roku rozpoczęło się powstanie w getcie warszawskim. II wojna światowa zna wiele czynów bohaterskich tych, którzy w różnych miejscach, prawie na całej kuli ziemskiej, walczyli z faszystowskim zagrożeniem, ale wśród tych bardzo wielu czynów powstanie w getcie warszawskim, a także inne powstania – w Sobiborze, w Treblince - wyróżniają się czymś szczególnym. W kwietniu 1940 roku tu, gdzie w tej chwili jesteśmy, pod pozorem epidemii tyfusu zbudowano mur, wysiedlono ponad sto tysięcy Polaków, a na to miejsce, obok Żydów polskich tu mieszkających, przywieziono sto czterdzieści tysięcy nowych, z innych dzielnic Warszawy i z okolicznych miast Mazowsza. Tak zaczęła się wyjątkowo tragiczna historia warszawskiego getta. Wiosną 1941 roku na powierzchni zaledwie 4 km kwadratowych zgromadzono 450 tysięcy ludzi. Nie tylko z Warszawy i miast okolicznych, ale także z innych miast Polski.

Warunki życia w getcie najlepiej charakteryzował fakt, że w ciągu jednego roku z tych 450 tysięcy, około 100 tysięcy zmarło z głodu, szalejących tu chorób, a także w wyniku niemieckich represji. I w tych warunkach, które bez najmniejszej przenośni można nazwać „piekłem” powstały dwie konspiracyjne organizacje – Żydowska Organizacja Bojowa i Żydowski Związek Wojskowy. Od wiosny 1942 roku getto warszawskie było opróżniane. Na Umschlagplatz codziennie pojawiało się około 6 tysięcy ludzi, których wywożono do obozów zagłady. Los obywateli polskich narodowości żydowskiej wywożonych stąd stawał się coraz bardziej oczywisty. W tych warunkach na wezwanie Żydowskiego Komitetu Narodowego w kwietniu 1943 roku wybuchło powstanie, które trwało około 3 tygodni. Żołnierze warszawskiego getta nie walczyli o zwycięstwo, walczyli o honor. Podjęli walkę w warunkach beznadziejnych, walczyli z wyjątkowym bohaterstwem. Niewielu z nich ocalało. Tym, którzy są tutaj dzisiaj z nami i tym, którzy żyją dziś na całym świecie chciałbym jako Prezydent Rzeczypospolitej Polskiej w imieniu swoim i w imieniu wszystkich ich polskich współobywateli złożyć pokłon. Powstanie w getcie upadło mimo prób pomocy ze strony polskiego podziemia. Ocalali żołnierze walczyli niejednokrotnie dalej, walczyli również w powstaniu warszawskim, a pamięć o nich pozostanie w nas na zawsze.

Kilka lat po II wojnie światowej, 14 maja 1948 roku powstało państwo Izrael. Dokonał się akt dziejowej sprawiedliwości. Dzisiaj Izrael jest państwem mającym znaczenie w skali globalnej. Zamieszkuje w nim miliony Żydów, w tym Żydów z naszego kraju. Żydzi żyją także w innych krajach, w tym również w naszej ojczyźnie. Czas zagłady, czas Holokaustu jest już dzisiaj odległy o dwa pokolenia, ale także i dzisiaj nie możemy zapomnieć o tym, co zdarzyło się wtedy. Ludzie ludziom zgotowali taki los. I choć dziś żyjemy w świecie, w którym powtórzenie takich zdarzeń wydaje się niemożliwe, to musimy być czujni. Niech ta dzisiejsza uroczystość będzie w pierwszym rzędzie hołdem dla bohaterów, ale z drugiej strony niech będzie świadectwem naszej pamięci i naszej czujności.

Chwała Bohaterom Warszawskiego Getta! Chwała Bohaterom innych powstań żydowskich! Pamięć o Nich nigdy nie zginie.”

""Straciliśmy w powstaniu naszych najlepszych synów i córki, ale ich światłość rozniesie się w przyszłości jak promień odwagi nie z tego świata"" – mówił Szymon Peres. Jak przypomniał, większość powstańców getta zginęła, przegrali walkę, ale - jego zdaniem - z punktu widzenia historii jeszcze nie było takiego zwycięstwa. ""Było to zwycięstwo człowieka nad człowieczym bestialstwem (...) nieliczni przeciw wielu (...). Ci nieliczni mieli sumienie, ci liczni szatana w całej jego ohydzie"" – mówił Peres.

Następnie odczytano apel poległych. Naczelny Rabin Polski Michael Schudrich odmówił Kadisz – modlitwę żałobną, a trzech biskupów polowych: katolicki, prawosławny i protestancki odmówiło modlitwę ekumeniczną. Kantor Joseph Malovany wykonał modlitwę „El Malle Rachamim”.

Prezydenci złożyli wieńce pod Pomnikiem Bohaterów Getta. Młodzież polska i izraelska zapaliła znicze i złożyła kwiaty. Uroczystości zostały zakończone przejściem obu Prezydentów do makiety przedstawiającej front ściany przyszłego Muzeum Historii Żydów Polskich gdzie dyrektor Muzeum, Jerzy Halbersztadt przedstawił Prezydentom grupę osób wspierających w Polsce i za granicą projekt jego budowy.

Przed uroczystością Prezydent RP oraz Prezydent Izraela oddali hołd mieszkańcom i bojownikom getta warszawskiego w miejscach upamiętniających martyrologię: na Umschlagplatz oraz przy Kamieniu przy ul. Miłej."
train,"2015-01-30: Od poniedziałku akcja protestacyjno-strajkowa w całym górnictwie

Od poniedziałku 2 lutego Międzyzwiązkowy Komitet Protestacyjno-Strajkowy Regionu Śląsko-Dąbrowskiego podjął decyzję o rozpoczęciu czynnej solidarnościowej akcji protestacyjno-strajkowej w całym górnictwie. Jest to następstwo fiaska rozmów przedstawicieli związków zawodowych z Jastrzębskiej Spółki Węglowej (JSW) z radą nadzorczą i zarządem spółki.

Od środy w Jastrzębskiej Spółki Węglowej trwa bezterminowy strajk polegający na wstrzymaniu wydobycia. Wcześniej zarząd JSW, aby poprawić kondycję finansową firmy ogłosił plan oszczędnościowy, który może przynieść oszczędności w wysokości ok. 500 mln zł. Związki chcą m.in. odwołania zarządu JSW a w szczególności prezesa Jarosława Zagórowskiego, któremu zarzucają nieudolność i niegospodarność. Zdaniem związkowców zarząd, który wpędził spółkę w gigantyczne długi, ponosi całkowitą odpowiedzialność za obecną sytuację ekonomiczno-społeczną w JSW SA.

Wycofanie się zarządu z proponowanego programu oszczędnościowego uniemożliwi JSW zrównoważenie wydatków z przychodami, a w konsekwencji utratę płynności finansowej.

Prócz odwołania zarządu, związki postulują objęcia pracowników Kopalni ""Knurów-Szczygłowice"" zasadami, jakie obowiązują pracowników w pozostałych kopalniach firmy, a także likwidacji spółki JSW Szkolenie i Górnictwo Sp. z o.o. oraz przyjęcie zatrudnionych tam bezpośrednio do JSW SA.

W piątek związki JSW zorganizowały m.in. blokady rond znajdujących się w pobliżu jastrzębskich kopalni. Również fiaskiem zakończyły się dwugodzinne rozmowy zarządu JSW ze związkami, które zostały przerwane do poniedziałku.

JSW SA powstała w 1993 roku, a od 2011 jest notowana na warszawskiej giełdzie. Grupa JSW to największy producent węgla koksowego i znaczący producent koksu w Unii Europejskiej. W 2013 r. w pięciu kopalniach JSW wydobyto 13,6 mln ton węgla.

Światowe ceny węgla koksowego systematycznie spadały od 2011 roku z poziomu 300 do 120 dolarów, a węgla energetycznego ze 120 do 70 dolarów za tonę.
Kłopoty finansowe są skutkiem spadku cen węgla koksowego i koksu na światowych rynkach, co również wpływa na jej wyniki. Jeszcze w 2011 roku grupa JSW zarobiła ponad 2 mld zł. W 2012 było to nieco 1 mld zł, w 2013 jedynie symboliczne 82 mln zł, a w zeszłym roku już ok 300 mln zł strat.
Zarząd JSW doprowadził do takiej tragicznej sytuacji poprzez okazyjny zakup KWK Knurów-Szczygłowice za 1,5 mld zł w kwietniu zeszłego roku, zaciągając kredyt w ten sposób, iż w dniu 6 sierpnia 2014 roku spółka wyemitowała obligacje w kwocie 700 mln zł i 163 mln dolarów.

Światowe ceny węgla koksowego systematycznie spadały od 2011 roku z poziomu 300 do 120 dolarów, a węgla energetycznego ze 120 do 70 dolarów za tonę.
Kłopoty finansowe są skutkiem spadku cen węgla koksowego i koksu na światowych rynkach, co również wpływa na jej wyniki. Jeszcze w 2011 roku grupa JSW zarobiła ponad 2 mld zł. W 2012 było to nieco 1 mld zł, w 2013 jedynie symboliczne 82 mln zł, a w zeszłym roku już ok 300 mln zł strat.
Zarząd JSW doprowadził do takiej tragicznej sytuacji poprzez ""okazyjny"" zakup nierentownej KWK Knurów-Szczygłowice za 1,5 mld zł w kwietniu zeszłego roku, zaciągając kredyt w ten sposób, iż w dniu 6 sierpnia 2014 roku spółka wyemitowała obligacje w kwocie 700 mln zł i 163 mln dolarów, choć jeszcze na koniec czerwca 2914 r. wartość zaciągniętych zobowiązań finansowych spółki wynosiła prawie 1,3 mld zł. Próba zaciągnięcia kolejnej pożyczki zakończyła się fiaskiem. W listopadzie wstrzymano emisję euroobligacji, a zarząd musi zaciskać pasa. Czy JSW już tonie ?

We wtorek 3 lutego policja oddała strzały do demostrujących przed siedzibą JSW z broni gładkolufowej i użyła gazu łzawiącego.

W poniedziałek 9 lutego doszło do demonstracji górników przed siedzibą JSW, policja znów użyła broni gładkolufowej i armatek wodnych.

W piątek 13 lutego prezes Jerzy Zagórowski zadeklarował chęć odejścia pod warunkiem przystąpienia załogi do pracy. Wieczorem zapadła decyzja o zawieszeniu strajku."
train,"2009-07-23: Warszawa: konferencja ""Ostatni dzwonek dla klimatu""

W Warszawie 24 lipca 2009 odbędzie się konferencja prasowa ""Ostatni dzwonek dla klimatu – czas na klimatyczne pospolite ruszenie?"". Miejsce konferencji będzie ulokowane na Wiśle na trasie spływu tratwy, dzięki której osoby z organizacji Polska Zielona Sieć od Krakowa do Gdańska organizują specjalną akcję medialną: ""Tratwą na ratunek klimatowi"".
Kontynuacją spływu będzie podróż do Kopenhagi, gdzie w grudniu 2009 ma powstać światowy plan na rzecz ochrony klimatu.

Program konferencji.

Podczas powitania wręczone zostaną: na ręce ambasadora Danii Hansa Michaela Kofoed-Hansena apelu skierowanego do premiera Królestwa Danii o przyczynienie się do sukcesu negocjacji porozumienia klimatycznego w Kopenhadze; na ręce przedstawiciela Ministra Środowiska RP manifestu organizacji pozarządowych skierowanego do rządu RP nawołującego do podjęcia skutecznych działań na rzecz ochrony klimatu w Polsce.

przeciętnego Polaka.

Po konferencji prasowej odbędą się happening, pogadanki z ekspertami, wystawa portretującą Polaków podejmujących działania na rzecz ochrony klimatu, możliwość popedałowania na prądotwórczym rowerze oraz zaopiekowania się dotykoczułym Baobabem – symbolem wspólnego działania na rzecz ochrony klimatu.

Wieczorem odbędzie się darmowy pokaz filmu ""Age of Stupid"" – apokaliptycznej wizji przyszłości po katastrofie klimatycznej, z muzyką Radiohead i Depeche Mode. Uczestnicy akcji będą mieli okazję podpisać się pod apelem klimatycznym do premiera RP. 

Partnerami wydarzenia są 350.org, Fundacja Aeris Futuro, Koalicja Klimatyczna, Fundacja Ja Wisła

Kontakt do organizatorów:

Maria Huma, tel.: 0-607-888-082
email: maria@zielonasiec.pl"
train,"2008-08-24: Małopolskie: Wyniki I tury przedterminowych wyborów Burmistrza Gminy Biecz

W Bieczu odbyła się pierwsza tura przedterminowych wyborów Burmistrza Gminy Biecz. Najwięcej głosów oddano na bezpartyjną Urszulę Niemiec, dotychczas pełniącą funkcję burmistrza po śmierci Kazimierza Grzesiaka 28 maja 2008. Mieszkanka Libuszy uzyskała 1806 głosów (32,05% wszystkich głosów).

Drugie miejsce niespodziewanie zajął bezpartyjny Mariusz Mika z Rzepiennika Suchego, zdobywając o 534 głosy mniej od Urszuli Niemiec. Dopiero trzecie miejsce zajął Władysław Gazda, od lat pełniący funkcję zastępcy burmistrza, dla którego miejsce to oznacza odejście od Urzędu na przynajmniej dwa lata.

Zwycięzca drugiej tury będzie musiał zmierzyć się z zadłużeniem budżetowym gminy sięgającym 37%.

Frekwencja wyborcza wyniosła 40%. Głosy oddawano w trzynastu obwodach wyborczych gminy. Druga tura wyborów planowana jest na 7 września.

Szczegółowe wyniki."
train,"2007-06-01: Kolejarze planują strajk

Dzisiaj zapadną decyzje dotyczące szczegółów strajku kolejarzy. Jerzy Olesiak, rzecznik Krajowego Komitetu Protestacyjno-Strajkowego Kolejarzy poinformował, że forma strajku i jego godzina zostanie ustalona po spotkaniu z ministrem Przemysławem Gosiewskim. Protest prawdopodobnie będzie przeprowadzony 12 czerwca.

""Myślę, że uda nam się uniknąć tego strajku. Mamy propozycję, która jest do zaakceptowania dla strony społecznej"" - poinformował Gosiewski.

Kolejarze żądają zachowania uprawnień emerytalnych dla osób zatrudnionych w PKP od grudnia 1998 roku, prawa do wcześniejszych emerytur po przepracowaniu 40 lat oraz prawa do emerytur pomostowych dla pracowników Straży Ochrony Kolei. 

""Jeśli strajk ostrzegawczy nie przyniesie skutków, planujemy strajk generalny"" - poinformował Jerzy Oleksiak."
train,"2006-01-25: Mniejsze wyroki za udział w aferze FOZZ

Sąd Apelacyjny w Warszawie zmniejszył wyroki w aferze FOZZ. Sędzia uznał, że część zarzutów uległa już przedawnieniu. Jednocześnie sąd oddalił wniosek obrony, aby sprawa został rozpatrzona ponownie przez sąd pierwszej instancji.

Oskarżony w procesie, Grzegorza Żemka, dostał karę 8 lat pozbawienia wolności (zamiast wcześniejszych 9 lat). Janina Chim została skazana na 5 lat więzienia (poprzednio otrzymała karę 6 lat pozbawienia wolności). Sąd zmniejszył także wysokość orzeczonych grzywien. Sąd pierwszej instancji, któremu przewodniczył obecny wiceminister sprawiedliwości w marcu tamtego roku skazał sześciu oskarżonych na kary od dwóch lat pozbawienia wolności."
train,"2007-07-31: Wojciech Mojzesowicz ministrem rolnictwa

Dzisiaj nominację na ministra rolnictwa ma odebrać poseł PiS Wojciech Mojzesowicz - poinformował portal tvn24.pl. Według polityków Samoobrony została tym samym zerwana koalicja. Janusz Maksymiuk z Samoobrony powiedział, że ""jeśli to prawda, że Wojciech Mojzesowicz został ministrem rolnictwa, to będzie kolejny dowód na zerwanie koalicji"".
Informację o nominacji Mojzesowicza potwierdził Tomasz Dudziński z PiS na specjalnej konferencji prasowej.

Poprzednim ministrem był lider Samoobrony Andrzej Lepper i ta partia domagała się, aby następca pochodził również z ich ramienia. Proponowała na to stanowisko Krzysztofa Sikorę. Jednak PiS zdecydował się na kandydaturę Mojzesowicza, który był działaczem Samoobrony, lecz po konflikcie z Lepperem odszedł z partii. Mojzesowicz jest ponownie członkiem PiS od 10 lipca. Wcześniej przez ponad miesiąc był poza tą partią, ponieważ nie zgadzał się z polityką ugrupowania polegającą na byciu w koalicji z Samoobroną.
Politycy PiS uważają, że wobec wakatu na stanowisku ministra i naglącego czasu, trzeba było wskazać kompetentną osobę. Nominacja Mojzesowicza ma odbyć się dzisiaj o godzinie 15:30."
train,"2009-01-20: Przystanek Giszowiec: rozkład jazdy

20 stycznia 2009 Miejski Dom Kultury ""Szopienice-Giszowiec"", Filia nr 2 w Izbie Śląskiej przy Placu Pod Lipami 3a w Giszowcu rozpoczął cykl wykładów dotyczących kultury, sztuki i historii Górnego Śląska.
Pierwszy wykład poświęcony historii kopalni ""Staszic"" przeprowadził Adam Frużyński - kustosz Muzeum Górnictwa Węglowego, autor wielu książek i wystaw na temat historii górnictwa. W czasie około jednej godziny przedstawił on w skrócie dzieje kopalni, od czasu kiedy to pod koniec XIX wieku właścicielami terenów była rodzina Tiele Wincklerów, aż po dzień dzisiejszy.
Rozkład jazdy na następne wykłady:

Spotkania odbywają się zawsze w trzeci wtorek miesiąca o godzinie 17.00."
train,"2005-04-11: Drugi dzień antyjapońskich protestów w Chinach

Niedziela była drugim rozpoczętych w sobotę w całych Chinach antyjapońskich demonstracji. Trzy tysiące protestujących ruszyło pod japoński konsulat w Guangzhou. Ponad tysiąc osób brało udział w podobnej demonstracji w Shenzhen. Tam celem Chińczyków stały się japońskie firmy.

Demonstranci ponowili swój apel o bojkot japońskich produktów i zablokowanie aspiracji Japonii do zasiadania w Radzie Bezpieczeństwa ONZ. Żądania dotyczyły także zmiany treści podręcznika do historii, który wybiela japońskie zbrodnie wojenne. Protestujący spalili japońskie flagi, wyśpiewując i wykrzykując antyjapońskie hasła.

W Tokio Japonia wezwała ambasadora Chin w tym kraju, Wang Yi, do złożenia wyjaśnień w sprawie sobotnich protestów.

""""Domagamy się oficjalnych przeprosin i rekompensaty ze strony Chin"""" - powiedział minister spraw zagranicznych Japonii, Nobutaka Machimura. W oświadczeniu dodał także, że reakcja chińskiego ambsadora była negatywna.

Pomimo negatywnej reakcji na żądania Japonii, Wang stwierdził, że Chiny nie pochwalają aspektu przemocy w demonstracjach."
train,"2006-12-14: Kolejna poprawka firmware dla konsoli PlayStation 3

Sony wydało wczoraj kolejną poprawkę oprogramowania do swojej najnowszej konsoli PlayStation 3. Tak jak w przypadku poprzednich uaktualnień, także teraz firma nie ujawniła dokładnie, co zostało poprawione. Nawet na oficjalnym forum konsoli użytkownicy piszą, że sami dokładnie nie wiedzą, co patch poprawia. Niektórzy mówią, że aktualizacja dodaje możliwość uruchomienia gry ""Final Fantasy XI"", ponieważ Sony poprzednio powiedział, że poprawi to w kolejnym patchu."
train,"Norweska drużyna wygrywa bieg rozstawny kobiet 4x5 km w ramach Pucharu Świata w biegach narciarskich

Norweżki rozpoczynają tegoroczną rywalizację w drużynowych zawodach Pucharu Świata w biegach narciarskich od zwycięstwa swojego pierwszego składu w biegu rozstawnym 4x5 km w szwedzkim Gällivare. Druga Szwecja, trzecie USA.

Zwyciężynie osiągnęły czas 45:32.2 minuty. Biegły w składzie: Vibeke Skofterud (12:04,1 min), Therese Johaug (11:50,0 min), Martine Ek Hagen (10:52,8 min) i Marit Bjørgen (10:45,3 min).

Drugie miejsce zajęła pierwsza drużyna gospodarzy. Szwedki osiągnęły czas 45:51,6 min (były o 19,4 sekundy wolniejsze od Norweżek). Biegły w składzie: Ida Ingemarsdotter (12:05,2 min), Sofia Bleckur (12:07,8 min), Lisa Larsen (10:48,3 min), Charlotte Kalla (10:50,3 min).

Na trzecim miejscu uplasowały się reprezentantki Stanów Zjednoczonych z łącznym czasem 46:00,4 min: Holly Brooks (12:15,8 min), Kikkan Randall (11:46,5 min), Elizabeth Stephen (10:48,7 min), Jessica Diggins (11:09,4 min).

Dalsze miejsce zajęły następujące sztafety: Norwegia II, Finlandia I, Rosja I, Finlandia II, Francja, Szwecja II, Niemcy, Rosja II, Polska, Włochy, Kanada, Kazachstan I, Słowenia, Szwecja III, Kazachstan II.

Polska drużyna była dwunasta, z czasem 47:30,9 min. Biegła w składzie: Kornelia Kubińska, Justyna Kowalczyk, Paulina Maciuszek (najlepszy czas z Polek: 11:19,0 min) i Sylwia Jaśkowiec.

Łącznie dziesięć zawodniczek osiągnęło czas poniżej jedenastu sekund, a najszybsza była Bjørgen."
train,"Światowy Zjazd Sanoczan (20-23 czerwca 2014)

Fotoreportaż ze Światowego Zjazdu Sanoczan.

Zjazd rozpoczął się uroczystą sesją Rady Miasta. W trakcie wydarzenia odbyło się szereg imprez dla sanoczan i gości z zagranicy, m.in. koncerty zespołów Skaldowie, Pod Budą, Wanda i Banda. Atrakcją miejskiego festynu była rekonstrukcja historyczna orszaku ślubnego króla Władysława Jagiełły i Elżbiety Granowskiej.

Imprezę wspierają m.in. Janusz Szuber, prof. Zygmunt Vetulani, Leszek Mazan, Mieczysław Czuma, prof. Andrzej Olejko, Artur Andrus, Maciej Patronik, Elżbieta Dzikowska, Orest Lenczyk, Katarzyna Bachleda Curuś, Magdalena Kaliniak, Dominik Wania, Damian Kurasz, Marcin Korczyński.

Zaproszenie do uczestnictwa w światowym zjeździe oraz do współpracy w organizacji samego przedsięwzięcia otrzymali sanoczanie z urodzenia, pochodzenia, lub z przywiązania do Sanoka, ci wszyscy którzy utożsamiają się z Sanokiem oraz ziemią sanocką, w kraju oraz poza jego granicami, mieszkańcy oraz sąsiedzi Sanoka. Program Zjazdu został podany do publicznej wiadomości 9 lutego 2014 i widoczny jest na stronie internetowej organizatora.

Pomysłodawcą i głównym inicjatorem Zjazdu jest burmistrz miasta dr Wojciech Blecharczyk oraz prof. Feliks Kiryk. Honorowy patronat nad wydarzeniem objęli Waldemar Och Prezes Towarzystwa Przyjaciół Sanoka i Ziemi Sanockiej, Jan Oklejewicz Przewodniczący Rady Miasta Sanoka oraz prof. Feliks Kiryk Honorowy Obywatel Wolnego Królewskiego Miasta Sanoka. Patronat medialny objęła TVP oddział Rzeszów. Pomoc w organizacji zjazdu zgłosił największy pracodawca w Sanoku polsko-niemiecka spółka PASS-POL. W organizację Zjazdu zaangażowali się również profesorowie Feliks Kiryk, Jan Lach oraz Sławomir Tabkowski.

Jest to pierwsze wydarzenie tej rangi poświęcone Sanoczanom w kraju i za granicą, którzy opuścili Sanok i rodzinne strony w różnych okresach historycznych a następnie trafili do Niemiec, Kanady, USA, Brazylii, Argentyny, Australii oraz różnych krajów europejskich. Na zjazd zapowiedziało przyjazd wiele osób sentymentalnie i rodzinnie związanych z Sanokiem, którzy współtworzyli miasto, byli pracownikami, uczniami sanockich szkół, oraz przyczyniali się do rozwoju miasta.
Więcej zdjęć w commons.

Dzień pierwszy.

Zjazd rozpoczął się o godz 8:00 przy pełnej sali w Sanockim Domu Kultury uroczystą sesją Rady Miasta. Podczas sesji radni przyjęli uchwałę w sprawie symboli samorządowych, według tego projektu herb Sanoka został ""nieznacznie skorygowany do nowych wymogów"". Następnie po godz 10:30 w tym samym miejscu odbyła się pierwsza część Konferencji naukowej ""Nasza Tożsamość"". W programie tego dnia były wystąpienia naukowców korzeniami związanymi z Sanokiem. Jerzy Ginalski mówił o najnowszych odkryciach archeologicznych na terenie Sanoka i Trepczy. Następnie prof. Feliks Kiryk omówił początki lokacji Sanoka oraz kolejne etapy przyłączenia Rusi do Polski.
Po przerwie głos zabierali dr. Andrzej Olejko, który zaprezentował niepublikowane dotąd zdjęcia lotnicze Sanoka i okolic z okresu I wojny światowej. Na zakończenie konferencji dr Sławomir Tabkowski zaprezentował nowy projekt badawczy dotyczący Sanoka i jego mieszkańców.

Punktem kulminacyjnym pierwszego dnia Zjazdu był królewski orszak weselny z placu świętego Michała na plac zamkowy.
Inscenizację bogato zdobioną choreograficznie wesela Jagiełły przygotowali sanoccy archeolodzy we współpracy grup rekonstrukcyjnych z Krakowa i Warszawy. Staropolskie kulinaria na królewską ucztę i publiczności są dziełem uczniów sanockiego ""Ekonomika"" o profilu technik żywienia. Były to m.in. faszerowane kurczaki, dekorowane pasztety wołowo-wieprzowe oraz z dziczyzny, pieczona karkówka, schab, boczek, rolady i pstrągi z karpackich strumieni. Historyczne stroje pochodzą z sanockiej pracowni Gabrieli Glinianowicz. W roli króla Jagiełły wystąpił najsłynniejszy polski i światowy kopijnik Jan Gradoń, rolę Elżbiety zagrała jego żona Urszula. Na placu zamkowym publiczność mogła obejrzeć tancerzy, bawiących do taktu średniowiecznej muzyki i podziwiać turniejowe zmagania sanockiego rycerstwa skupionego wokół pocztu Kmitów. W przerwach do inscenizacji wydarzenia wystąpili artyści tańca z chorągwiami.

Na sanockim deptaku tego dnia spotkać można było Mariana Kutiaka dokumentalistę, autora ponad 40 filmów i reportaży dla TVP, który specjalnie z Cambridge przyleciał na sanocką imprezę ze swoją nową książką ""Moje miasto"" oraz Pawła Biedkę prezesa oddziału warszawskiego Towarzystwa Przyjaciół Sanoka i Ziemi Sanockiej. Z USA przyleciała prof. Maria Słomiana wykładowca na Uniwersytecie Widener w Chester. Z Austrii na zaproszenie mecenas Agnieszki Jankowskiej (autorka książki ""Kamienica"") przyjechała Marina Schmidt najmłodsza córka Oskara Schmidta i Anny Jankowskiej oraz dr Adam Jara, sanoczanin, emigrant polityczny po 1981 roku a następnie dyrektor ds. rozwoju w zakładach Schmidta w Kittsee. Powrócił również z Warszawy Zygmunt Prugar-Ketligiem, syn generała Bronisława Ketlinga przyjaciela rodziny Schmidtów.

Wieczorem na sanockim rynku odbyła się premiera filmu ""SANOK"" Grzegorza Gajewskiego (kolega z ławki szkolnej Tomasza Beksińskiego), w którym pojawiają się na starych kadrach takie postacie jak ks. Peszkowski, rodziny Dunin-Wąsowiczów, Beksińskich, Kosinów, dowódca 2 pułku strzelców Karol Świnarski razem z synem, późniejszym reżyserem Konradem Swinarskim. 

Artur Andrus ""Justin Biber polskich sanatoriów"" w programie ""Myśliwiecka"" dał charytatywny koncert na rzecz uzdolnionej muzycznie młodzieży. 

Dzień drugi.

Drugi dzień zjazdu rozpoczął się w sobotę, 21 czerwca o godz 10:00 w Rotundzie sanockiego zamku, gdzie spotkali się mieszkańcy i naukowcy biorący udział w otwartej konferencji naukowej ""Nasza Tożsamość"". Jako pierwszy, po wprowadzeniu przez historyka Leszka Puchałę wystąpił prof. Zygmunt Vetulani, który przedstawił historię austriackiego rodu o włoskich korzeniach. Rodzina ta osiadła w Sanoku w drugiej połowie XIX wieku i w znaczący sposób wpłynęła na rozwój oświaty i wychowania tego miasta. Następnie dr Tomasz Chomiszczak z pasją badacza omówił dzieje literatury polskiej na podstawie kilku pokoleń sanockich pisarzy: Mariana Pankowskiego, Kalmana Segala, Janusza Szubera, Bartłomieja Rychtera i Michała Walczaka. Wiesław Banach historyk sztuki i dyrektor sanockiego zamku zaprezentował dorobek działalności placówki i muzeum sztuki w perspektywie ostatniego półwiecza. O roli parku miejskiego, ekologii, edukacji i aktywnym wypoczynku mówił profesor dr Zygmunt Wnuk. Na zakończenie konferencji Elżbieta Dzikowska podzieliła się swoimi wrażeniami z podróży do ziemi sanockiej. 

Na wielkiej scenie zlokalizowanej na Błoniach w koncercie ""Sanoczanie dla Sanoczan"" wystąpili Artur Andrus, Kamil Bartnik, Bartosz Głowacki z Robertem Luftem, Dominik Wania, Damian Kurasz z grupą ""My Bike"" i Marian Kawski. Spotkanie zakończono odśpiewaniem utwory ""Moje miasto"" Stanisława Chybiło do słów Janusza Podkula. 

Konferencjom i oficjalnym spotkaniom towarzyszyło wiele innych imprez sportowych i kulturalnych, m.in. 
poplenerowe wernisaże malarstwa i fotografii bieszczadzkich artystów ze ""Składu Doczepionego"", koncerty grupy Pod Budą i Skaldów oraz musztra paradna w wykonaniu zespołu AVANTI. W pomieszczeniach dworca kolejowego ""Sanok Miasto"" urządzono wernisaż rzeźb Piotra Worońca, której towarzyszył występ Orkiestry Jednej Góry Mantragona Macieja Harny. Przy głównym wejściu do gimnazjum nr 2 odsłonięto z udziałem władz miasta i województwa tablicę pamiątkową niegdysiejszych absolwentów szkoły Bohdana Ihora Antonycza, Kalmana Segala i Mariana Pankowskiego. 
Dzień trzeci.

W niedzielne przedpołudnie goście zapełnili amfiteatr sanockiego skansenu, gdzie na deskach wielkiej sceny zaprezentowały się Zespół Tańca Ludowego Sanok, Formacja Tańca Flamenco oraz Con Amore. Gwar i zabawa powróciły na Błonia razem z miejscowymi zespołami muzycznymi Kretesem, Raya Bell, Są Gorsi i Angelą Gaber. Artystów zapowiadali jako prezenterzy muzyczni Dariusz Prosiecki i Magdalena Kaliniak. Trzydniowy historyczny Zjazd Sanoczan zakończył się występem związanego z miastem Marka Tymkoffa z grupą ""Wanda i Banda"" oraz ""Igraszkami z diabłem"" w reżyserii sanoczanina Macieja Patronika."
train,"2005-03-17: Łódź: Kino Przedwiośnie znowu działa

Kino Przedwiośnie po ponad rocznej przerwie wznowi swoją działalność 21 marca, w pierwszy dzień wiosny. Kino mieści się przy ulicy Żeromskiego 74 w Łodzi.

Na inaugurację o godz. 18 zaplanowano koncert ""Nowej Orkiestry Kameralnej"" (wstęp wolny), a po godzinie brazylijską noc filmu i tańca. Oprócz ""Miasta Boga"" (reż. Fernando Meireless) i ""Moro No Brazil"" (reż. Aki Kaurismaki) będzie można zobaczyć pokazy capoeiry i bawić się do rana w brazylijskich rytmach.

""Będziemy zapraszać szkoły na ""kolorową akademię"", czyli lekcje muzyki na żywo. [...] Przewidujemy także złotówkę zniżki za każdy zielony element garderoby, czyli skorzystamy z pomysłu sprawdzonego w Cytrynie, gdzie zniżki przysługują za żółte ubrania"" – mówi Zbigniew Sieńczewski, pytany o pomysły na prowadzenie kina."
train,"2008-09-18: Zmiana na stanowisku szefa Orlenu

Prezes spółki naftowej PKN Orlen Wojciech Heydel podał się do dymisji. Na jego miejsce powołany został dotychczasowy wiceprezes – Jacek Krawiec. 

Nieoficjalnie mówi się, że to człowiek premiera Donalda Tuska. Krawiec w połowie roku został bez konkursu powołany przez ministra Aleksandra Grada na wiceprezesa Orlenu, chociaż wcześniej nie pracował w branży naftowej. W 2005 r. był doradcą Platformy Obywatelskiej. Za rządów AWS kierował spółką Impexmetal handlującą metalami kolorowymi, a przed nominacją do Orlenu był prezesem spółki Action handlującej sprzętem komputerowym.

Według mediów przyczyną ustąpienia szefa płockiego koncernu miało być niechętne wobec Heydla stanowisko Skarbu Państwa i jego poparcie dla obecnego wiceprezesa Jacka Krawca."
train,"2009-07-07: Open'er 2009: „wojownicy” przed sceną na zakończenie festiwalu

Ostatniego dnia Open'era organizatorzy zaplanowali koncerty zespołów, na które niejeden festiwalowicz czekał ze zniecierpliwieniem od samego początku festiwalu. Kings of Leon, The Ting Tings, Placebo i kończący event The Prodigy – to punkty kulminacyjne niedzielnej odsłony Open'era.

Z dużym prawdopodobieństwem można przypuszczać, że niedzielna frekwencja była największą w czasie trwania festiwalu. Przez teren open'erowego miasteczka mogło przetoczyć się nawet 60 tys. ludzi – jak przewidywali organizatorzy. Z trudem można było się przecisnąć przez tłum, który wędrował od jednej do drugiej sceny, po drodze zahaczając o strefy gastronomiczne – których było na terenie lotniska trzy. Te zresztą, jak się na koniec okazało, nie były w pełni przygotowane na tak wielką rzeszę ludzi – po ostatnim koncercie zabrakło napojów dla festiwalowiczów – spragnionych i zmęczonych szaleństwem przy brzmieniach The Prodigy. Wielu było oburzonych, wielu mało nadzieję, że w przyszłym roku organizatorzy i dostawcy lepiej się przygotuję. Część wyrażała opinię, że dobrze, iż taki „kryzys dostawczy” nastąpił dopiero na sam koniec eventu.

Scena Główna oblężona.

//Zewsząd podekscytowanie...
Wróćmy jednak do programu niedzielnej odsłony Open'era. W czasie, gdy na większości scen festiwalowych rozpoczynały się pierwsze występy, przed Main Stage zbierali się już pierwsi „oczekujący”. Wśród nich, przede wszystkim fani hip-hopu spod znaku Ostrego.

Wśród fanów łódzkiego rapera, wielu festiwalowiczów zajęło już sobie miejsce w oczekiwaniu na koncerty kolejnych, wyczekiwanych przezeń zespołów. Chociażby Agata z Poznania, która ze zniecierpliwieniem i w podekscytowaniu oczekiwała na występ Placebo od wczesnego popołudnia. Przyjechała na jeden dzień specjalnie po to, by zobaczyć na własne oczy Briana Molko. ""– Chyba się popłaczę, gdy wejdzie na scenę."" – wyznała. Jak później relacjonowała, koncert był niesamowitym i niezapomnianym przeżyciem.

//Początek „serwowania dania głównego”
Zanim Brian Molko wraz z zespołem pojawił się na Scenie Głównej, swe koncerty dali: Lily Allen oraz przez wielu uważani za największą rockową gwiazdę całego festiwalu – Kings of Leon. Brytyjska wokalistka w ekstrawaganckim stroju i różowej peruce rozruszała publikę m.in. coverem utworu ""„Womanizer”"" z repertuaru Britney Spears, a także jednym ze swych największych przebojów – kawałkiem ""„Not Fair”"".

Pozostałe sceny „w gotowości”.

//Tent Stage: rockowo-folkowo-popowo wstęp
Już przed pierwszym koncertem na Main Stage, na deskach Sceny Namiotowej i Sceny Młodych Talentów swe umiejętności prezentowali pierwsi artyści. Tent Stage otworzył występ The Black Tapes, rockowej formacji ze stolicy. Niedługo potem na scenie pojawiła się Priscilla Ahn łącząc elementy folkowe z popową stylistyką, a następnie – mogileńska grupa indie-rockowa Kumka Olik.

//Young Talents, Burn Beat, Alter Space – jak co dzień
Na Young Talents Stage zaprezentowali się młodzi artyści z grup: Letko, Plug & Play, The Calog oraz Iowa Super Soccer. Można było usłyszeć m.in. trip-hopowe brzmienia i avant-pop, jak również wpływy muzyki indie i post punk.

Pod betonowym zadaszeniem Burn Beat Stage swe umiejętności DJ-ejskie prezentowali kolejno: Envee, Busha, Ros i Auricom. Niedzielna odsłona tej sceny proponowała muzykę bardzo zróżnicowaną. Można było pobawić się do białego rana przy drum'n'bassowych brzmieniach, połamanych dźwiękach, jak również przy muzyce takich gatunków jak: funk, soul i disco z jednej strony oraz dubstep, hip-hop i jungle – z drugiej. Do tego nu-jazz w wykonaniu Envee.

W namiocie Alter Space kolejne projekcje i występy: Mass Kotki (ze swym old-schoolowym połączeniem disco, punku i electro), Contemporary Noise Sextet (jazz z elementami muzyki filmowej) oraz Lady Aarp (niespotykane połączenie harfy celtyckiej z elektroniką).

Występy, na które czekała większość festiwalowiczów.

//„Bettle for...” „Sex on Fire” – rockowa kulminacja
Jedne z największych gwiazd wieczoru rozpoczęły koncertowanie o 22:30 – o tej godzinie pojawili się na scenie pochodzący z Tennessee trzej bracia Followillowie i ich kuzyn, czyli Kings of Leon. Charakterystyczny, szorstki głos Caleba Followilla zabrzmiał m.in. w czasie ostatnich, najbardziej znanych utworów amerykańskiej formacji alt-rockowej – ""„Use Somebody”"", czy ""„Sex on Fire”"".

Krótko po północy przyszedł czas na Placebo, które promuje swój najświeższy album – ""„Battle for the Sun”"". Brian Molko, Stefan Olsdal i Steve Forrest zapewnili ogromnemu tłumowi porządną dawkę charakterystycznych dla nich dźwięków alternatywnego rocka, których z pewnością nie zapomną najbardziej zagorzali fani zespołu.

W międzyczasie na scenie namiotowej o 23:30 wystąpił duet The Ting Tings. Katie i Jules rozgrzali do czerwoności tłum zgromadzony pod namiotem energicznym i charakterystycznym dla siebie występem. Festiwalowicze głośno wykrzykiwali wersy największych przebojów, które zdobywały szczyty brytyjskich list przebojów – ""„That's Not My Name”"", czy ""„Shut Up and Let Me Go”"". W czasie godzinnego koncertu zabrzmiało również wiele innych utworów z debiutanckiego albumu grupy – ""„We Started Nothing”"".

Ostatnim zespołem, który wystąpił na Scenie Namiotowej była SOFA. Zespół zaprezentował repertuar oparty na takich gatunkach muzycznych jak hip-hop, soul, funk, jazz, czy r&b – umiejętnie łącząc różne stylistyki i tworząc charakterystyczny dla zespołu styl.

//Ostre zakończenie
Na mocne zakończenie Open'era organizatorzy przewidzieli zespół, którego występ można określić za jeden z najbardziej energicznych, szalonych i głośnych – na scenę wkroczyło przez wielu uznawane wręcz za legendarne The Prodigy. Mocne, głośne rockowe riffy łączone były z klasycznymi elektronicznymi brzmieniami, z których brytyjska formacja słynie. Zaprezentowano najbardziej znane utwory, w tym te z najnowszego albumu – ""„Invaders Must Die”"".

Można było usłyszeć mnóstwo dynamicznych dźwięków z najnowszej płyty – ""„Invaders Must Die”"", ""„Omen”"", ""„Warrior's Dance”"", czy ""„Take Me to the Hospital”"", jak również największe i najbardziej znane hity grupy – m.in. ""„Smack My Bitch Up”"", ""„Firestarter”"", ""„Voodoo People”"", ""„Out of Space”"", czy ""„Breathe”"". Co jakiś czas Brytyjczycy zagrzewali festiwalowiczów do zabawy, zwracając się do tłumu: ""– All my f***ing warriors!"".

Tłum mógł szaleć do ok. 3:20, gdy brytyjska formacja zeszła ze sceny i tym samym zakończyła koncerty na Main Stage. Do białego rana aktywnych było jeszcze kilka scen – m.in. Burn Beat Stage oraz Red Tent, w którym codziennie rozbrzmiewały klubowe rytmy od 21:00 do ok. 5:00 nad ranem (promowana była tam marka Marlboro).

Zakończył się Heineken Open'er Festival 2009. Podsumowując, do Gdyni, na ponad 70-hektarowy teren lotniska zjechało ponad 120 wykonawców, którzy występowali na siedmiu głównych scenach – w tym na tej głównej – Main Stage. Szacuje się, że przez teren miasteczka festiwalowego przetoczyło się nawet 60 tys. festiwalowiczów.

Kolejna, jeszcze większa od poprzednich edycja Open'era za nami. Wielu sądzi, że po raz kolejny potwierdził on swoją pozycję na festiwalowej mapie Europy, a miano największego i jednego z najlepiej zorganizowanych festiwali w Polsce jest już bezsprzeczne.

Line-up."
train,"2009-08-12: Dzisiaj mecz Polska - Grecja

Dziś o godzinie 20:30 w Bydgoszczy piłkarska reprezentacja Polski zmierzy się z Mistrzami Europy z 2004 roku - Grecją. Będzie to ostatni sprawdzian kadry Leo Benhakkera przed jesiennymi meczami eliminacji do Mistrzostw Świata w RPA w 2010 roku.

Dotychczasowe mecze Polska-Grecja.

Do tej pory reprezentacje te spotkały się trzynastokrotnie. 9 razy górą byli Polacy, 2 razy był remis, zaś 3-krotnie wygrywali Grecy. Bilans Bramek wynosi 27:12 dla Polski.

4:0

- Polska 3:1

- Polska 1:0

- Polska 1:4 - el.MŚ

- Polska 1:0 - el.ME

- Polska 1:2

- Polska 0:0

Przewidywane składy.

Polska: Artur Boruc - Marcin Wasilewski, Michał Żewłakow, Dariusz Dudka, Jacek Krzynówek - Kuba Błaszczykowski, Mariusz Lewandowski, Roger Guerreiro, Rafał Murawski, Euzebiusz Smolarek - Robert Lewandowski.

Grecja: Chalkias - Vyntra, Moras, Papastathopoulos, Spyropoulos - Katsouranis, Tziolis, Karagounis - Samaras, Charisteas, Salpigidis.

Zgodnie z przewidywanym składem reprezentacji Polski od pierwszych minut nie zagra po raz pierwszy powołany do kadry gracz Lille OSC - Ludovic Obraniak."
train,"2007-06-06: Żelechów: Ogłoszono przetarg na modernizację dwóch dróg gminnych

Urząd Miasta i Gminy Żelechów ogłosił przetarg na modernizację ulicy Przechodniej w Żelechowie i drogi w Stefanowie. Łączne koszty prac mają wynieść około 60.000 euro.

Przy ulicy Przechodniej prace mają obejmować wykonanie powierzchni asfaltowej o powierzchni 436 m² i chodnika z kostki brukowej o powierzchni 140 m². Jezdnia ma mieć szerokość 4,5 m. Chodnik na całej jej długości znajdować się będzie po wschodniej stronie. Po stronie zachodniej chodnik o długości około 30 m będzie tylko przy skrzyżowaniu z ulicą Kościuszki. Przy okazji ma być także przeprowadzona regulacja studzienek kanalizacyjnych.

W Stefanowie droga o długości 635 m ma być utwardzona gruzem betonowym klinowanym klińcem. Szerokość jezdni ma wynosić 5,3 m. Mają zostać także wyprofilowane i uzupełnione zaniżone pobocza i pogłębione rowy."
train,"2005-05-22: Gołota pokonany po 53 sekundach

Andrzej Gołota przegrał zakontraktowaną na 12 rund walkę bokserską o mistrzostwo świata federacji WBO w wadze ciężkiej z Amerykaninem Lamonem Brewsterem.

Gołota w ciągu 53 sekund pierwszej rundy trzykrotnie leżał na deskach, w wyniku czego sędzia ringowy przerwał tę nierówną walkę i ogłosił nokaut techniczny.

Podobną """"szybką"""" walkę nasz rodak stoczył w 1997 roku, gdy po raz pierwszy ubiegał się o tytuł mistrzowski. Został wtedy znokautowany w 95 sekundzie przez Brytyjczyka Lennoksa Lewisa.

Polscy kibice zapytani przez jednego z redaktorów RMF-u o postawę naszego boksera odpowiedzieli: """"Andrew walczy krócej niż Adam Małysz leci. Nawet gdyby Gołota chciał jeszcze kiedykolwiek walczyć, to nie przyjdziemy go oglądać""""

Szósta przegrana w historii, w tym trzecia nieudana próba zdobycia mistrzowskiego pasa z rzędu, prawdopodobnie oznacza koniec kariery Gołoty na zawodowym ringu bokserskim."
train,"2010-11-01: Poznań: V Międzynarodowy Festiwal Flamenco - Duende w połowie listopada

W Poznaniu w dniach 12–14 listopada 2010 odbędzie się po raz piąty Międzynarodowy Festiwal Flamenco „Duende”, a w jego ramach, poza koncertami, będą miały miejsce warsztaty i fiesty.

Pierwszego dnia festiwalu na scenie pojawi się Eva Yerbabuena. 13 listopada zagra Nuevo Fuego, a zespołowi temu towarzyszyć będą goście specjalni: tancerz Mateo Gallito i Jose Angel Carmona. Po koncercie będzie można spróbować własnych sił w hiszpańskich tańcach i latynoskich rytmach przy muzyce na żywo w klubie Blue Note. Na zakończenie festiwalu wystąpi Jose Manuel Cañizares, wirtuoz gitary flamenco. Jego interpretacje uzupełnią muzycy i tancerze: Charo Espino oraz Angel Muñoz. Wszystkie koncerty poprowadzi Conrado Moreno.

Sekcje warsztatowe poprowadzą hiszpański tancerz Teo Barea oraz Agata Teodorczyk. Odbędą się także też zajęcia dla dzieci, które z kolei poprowadzi tancerka Dorota Dzięcioł, wykorzystującą m.in. teorię uczenia wg E. E. Gordona.

Podczas Festiwalu premierę będzie miał film instruktażowy DVD ""Flamenco – Nauka gry na gitarze"", w którym wystąpi dyrektor festiwalu – Sławomir Dolata.

Organizatorem Festiwalu jest Fundacja im. Ferdynanda Magellana. Wszystkie koncerty odbędą się w ""AULA ARTIS"" Wyższej Szkoły Nauk Humanistycznych i Dziennikarstwa, przy ul. gen. Tadeusza Kutrzeby 10."
train,"2016-05-07: Druskienniki (Litwa): w maju otwarcie wystawy ""Tranzyt"" projekt W-gallery

7 maja 2016 roku zostanie otwarta polsko-litewska-norweska wystawa pt. """"Tranzyt"" projekt W-gallery "". Wystawę można będzie zwiedzać w Galerii V.K. Jonynasa (ul. Čiurlionisa 41, 66164 Druskienniki, Litwa tel: (+370 313) 55553) do konca maja 2016.

W wystawie wezmą udział:

Marcin Bildziuk - malarstwo,
Marta Branicka - rzeźba,
Jerzy Gorbas - malarstwo,
Elisabeth de Lunde (Norwegia) - malarstwo,
Andrius Mosiejus (Litwa) - malarstwo,
Darius Joneika (Litwa) - malarstwo,
Danuta Joppek - malarstwo,
Ross Kolby (Norwegia) - malarstwo,
Przemysław Łopaciński - malarstwo,
Grażyna Tomaszewska-Sobko - rzeźba,
Anne Gyrite Schütt (Dania) - malarstwo,
Eugeniusz Szczudło - malarstwo,
Zbigniew Wąsiel - rzeźba,
Ingrida Vaitkiene (Litwa) - malarstwo,
Ariunas Vaitkus (Litwa) - malarstwo,
Janusz Wątor - rzeźba,"
train,"2005-10-04: Modernizacja stadionu Polonii Warszawa pod znakiem zapytania

Już w październiku miała ruszyć modernizacja stadionu piłkarskiego warszawskiej Polonii. Okazuje się jednak, że na razie nie dojdzie do jej skutku. Głównym powodem są wątpliwości dyrektora miejskiego Biura Sportu Artura Piłki oraz dyrektora Warszawskiego Ośrodka Sportu i Rekreacji Tomasza Lipca, któremu podlegają obiekty Polonii. Obaj mają sporo uwag co do przedstawionego projektu modernizacji stadionu. ""Opinia publiczna zostanie wkrótce poinformowana o dalszych działaniach, najpierw jednak musi dojść do spotkania z zarządem miasta"" - odpowiada Lipiec.

Kibica stołecznej Polonii są zbulwersowani tą decyzją. Przed meczem z Górnikiem Łęczna rozdawali ulotki z treścią: ""Dotarła do nas szokująca informacja, że dyrektor miejskiego Biura Sportu Artur Piłka i dyrektor Warszawskiego Ośrodka Sportu i Rekreacji Tomasz Lipiec wystąpili z oficjalnym żądaniem zaprzestania modernizacji trybuny głównej stadionu Polonii"". W dalszej części dowiadujemy się o zamachu na blisko 100-letnią tradycję klubu.

Wiadomo na razie, że modernizacja stadionu jest wstrzymana, a jest ona konieczna, bo stadion jest niemal ruiną. Powstać miała podgrzewana murawa oraz zostać wyremontowana i unowocześniona trybuna główna. Kiedy modernizacja ruszy, nie wiadomo."
train,"2007-05-06: Tomasz Kiendyś wygrał 42. Grody Piastowskie, na ostatnim etapie najszybszy był Radosz

Robert Radosz (Action-Uniqa) wygrał ostatni etap wyścigu Szlakiem Grodów Piastowskich, nie zdołał jednak odebrać koszulki lidera Tomaszowi Kiendysiowi, który od pierwszego etapu prowadził w klasyfikacji generalnej. Zieloną koszulkę najlepszego górala podczas dzisiejszego etapu wywalczył Marek Rutkiewicz, a najaktywniejszym kolarzem został Marek Wesoły.

Czwarty i zarazem ostatni etap wyścigu liczył 182,5 km. Start odbył się z legnickiego Rynku, meta zaś została usytuowana na Rynku w Świdnicy. Na trasie etapu znalazły się dwie premie górskie pierwszej i pięć premii drugiej kategorii oraz dwie premie lotne — pierwsza na 57 kilometrze w Świdnicy, druga zaś na 163 kilometrze w Dzierżoniowie.

Wyniki."
train,"2007-01-06: Tytuł Sportowca Roku 2006 ""Przeglądu Sportowego"" przyznany

Po raz trzeci z rzędu Sportowcem Roku w plebiscycie organizowanym przez ""Przegląd Sportowy"" została Otylia Jędrzejczak. Była to już 72. edycja konkursu, organizowanego wraz z Telewizją Polską. Na gali mistrzów sportu w Sali Kongresowej wręczono statuetki 10 najlepszym sportowcom według czytelników Przeglądu. Dodatkow wręczono kilka innych wyróżnień.

Popularny ""Motylek"" wyprzedził pierwszego Polskiego kierowcę formuły 1, który nie był obecny podczas wręczanie nagród. Trzecie miejsce Sebastian Świderski- zdobywca srebrnego krążka na ostatnich mistrzostwach świata w siatkówce. To nie jedyny akcent siatkarski tego plebiscytu. Kolegium redakcyjne „Przeglądu Sportowego” przyznało także wyróżnienie dla Raula Lozano, który został Trenerem Roku. Co więcej wicemistrzowie z Japonii zostali wybrani najlepszą drużyną ubiegłego roku. Tytuł ten odebrała także wioślarska czwórka podwójna – Konrad Wasielewski, Marek Kolbowicz, Michał Jeliński i Adam Korol, która po raz drugi z rzędu wywalczyła mistrzostwo świata. W czasie uroczystej gali przyznano wyróżnienie dla najlepszego niepełnosprawnego sportowca roku. została nim biegaczka narciarska mistrzyni olimpijska z Turynu - Katarzyna Rogowiec. Jak podkreślili prowadzący gale Paulina Chylewska i Przemysław Babiarz, ci sportowcy zmagają się podwójnie.

Oto wyniki plebiscytu:

1. Otylia Jędrzejczak (pływanie - 3 złote i 2 srebrne medale na dwóch turniejach mistrzostw Europy)

2. Robert Kubica (Formuła 1)

3. Sebastian Świderski (siatkówka - srebrny medalista mistrzostw świata w Japonii)

4. Tomasz Adamek (boks - mistrz świata federacji WBC)

5. Tomasz Sikora (biathlon- srebrny medalista zimowej olimpiady w Turynie)

6. Euzebiusz Smolarek (piłka nożna)

7. Marta Dziadura (pięciobój nowoczesny - trzykrotna złota medalista w pięcioboju nowoczesnym)

8. Paweł Korzeniowski (pływanie - ubiegłoroczny mistrz Europy)

9. Marcin Dołęga (podnoszenie ciężarów)

10. Krzysztof Włodarczyk (boks - mistrz świata w kategorii IBF 2006 roku )

""Jest mi niezmiernie miło, że po raz kolejny znalazłam się w dziesiątce wyróżnionych i po raz trzeci z rzędu udało mi się wygrać ten plebiscyt. Chcę jednak podkreślić, że tak naprawdę wygraliśmy wszyscy, wszyscy nominowani sportowcy, wszyscy, którzy na zawodach walczą z rywalami, ale także z samym sobą"" - powiedziała Otylia Jędrzejczak odbierając statuetkę Czempiona.
Nagrody wręczali niejednokrotnie legendarni, choć może trochę również zapomniani sportowcy tacy jak: Jerzy Kulej, Ryszard Szurkowski, Zbigniew Boniek, Jacek Wszoła, Sobiesław Zasada i Waldemar Marszałek.
Muzycznie całe wydarzenie uświetnił zespół ""Kukla Band"" Zygmunta Kukli oraz Waldemar Malicki ze swoimi muzycznymi pomysłami. Całość była transmitowana przez Program 1 TVP"
train,"Jeff Lorber Fusion wystąpił na festiwalu Jazz na Starówce

Jeff Lorber Fusion, zespół kierowany przez amerykańskiego klawiszowca, Jeffa Lorbera wystapił podczas XVIII edycji Międzynarodowego Plenerowego Festiwalu Jazz na Starówce.. 

Lorber jest jednym z pionierów smooth jazzu oraz fusion. W latach 70. odniósł ogromny sukces z zespołem Jeff Lorber Fusion, potem w latach 80. kontynuował karierę solową. Do Polski przyjechał w ramach promocji albumu ""Galaxy"", drugiego po kilkunastoletniej przerwie sygnowanej nazwą jego dawnego zespołu. 

Zespół wystąpił w składzie:

Liderowi towarzyszyli Jimmy Haslip, założyciel grupy Yellojackets oraz Eric Marienthal, wybitny saksofonista sesyjny występujący z setkami gwiazd. W ostatniej chwili skład uzupełnił Sonny Emory, znany m.in. z gry w Earth, Wind & Fire.

Festiwal Jazz na Starówce ma miejsce w Warszawie od 1994, a koncerty odbywają się w każdą sobotę lipca i sierpnia o godzinie 19.00. W tym roku czekają nas jeszcze trzy występy."
train,"2007-09-23: Kwaśniewski pijany czy zmęczony?

„Fakty” TVN i „Wiadomości” TVP pokazały nagrania, na których widać, że Aleksander Kwaśniewski chwieje się. Były prezydent przebywał w ubiegłym tygodniu w Kijowie na wykładach w jednej z tamtejszych uczelni. Kwaśniewski sytuację skomentował następująco: „Może wypiłem kieliszek, może dziesięć. Nikogo to nie powinno obchodzić. To byli moi przyjaciele Ukraińcy”.

Były prezydent występował przed studentami jednej z kijowskich uczelni. Swój wykład poświęcił politycznej działalności w latach 90. Sala była pełna.

Politycy w programie „7 Dzień Tygodnia” (w Radiu ZET) szeroko komentowali doniesienia, że były prezydent podczas wykładu sprawiał wrażenie nietrzeźwego.

„LiD to nie jest grono ludzi idealnych. Mamy dni lepsze i gorsze. Aleksander Kwaśniewski miał nieco słabszy dzień, ale mówił płynnie w kilku językach” ­– tak Kwaśniewskiego bronił Janusz Zemke. Mówił, że Ukraińcy są gościnni ale maja mocniejsze głowy. Z kolei Tadeusz Cymański drwił z LiD: „to jest wasz lider to wasza twarzyczka”. Roman Giertych przypomniał przypadki Kwaśniewskiego z Charkowa. A szef MON-u ograniczył się do „no comment”.

„Wyszło szydło z worka nie pierwszy raz. To zachowanie niegodne głowy państwa” powiedział Krzysztof Putra, wicemarszałek Senatu z PiS.

„Nie jestem rzecznikiem Aleksandra Kwaśniewskiego. O ile wiem, Aleksander Kwaśniewski złożył w tej sprawie oświadczenie. Nie mam żadnych podstaw, żeby to zachowanie określać” ­– powiedział poseł Jerzy Wenderlich.

„Jestem poruszony. Kwaśniewski mówił co prawda poprawnie po rosyjsku, ale nie rozumiem takiego incydentu. Z przyjaciółmi pije się jednak tak, by potem nie było tego widać, szczególnie w wystąpieniach publicznych. Myślę, że to forma odreagowania, może stresu. Niepotrzebny incydent, kolejny. To nie służy formacji, której Kwaśniewski lideruje, ale jak sam powiedział ­– może robić co chce. Poza wrażeniem, nie padły treści , które byłyby wynikiem takiej sytuacji” ­– powiedział Józef Oleksy, były poseł SLD.

„To szukanie sensacji, próba manipulowania informacjami” ­– stwierdził Grzegorz Napieralski, sekretarz generalny SLD.

„Ukraińcy są niezwykle gościnni i toasty wznoszą co chwila. Trudno się oprzeć, bo odmowę traktują jako dziwactwo. Kiedy człowiek jest zmęczony podróżą i spotkaniami, nawet niewielka ilość alkoholu może zaszkodzić. Tak pewnie było i tym razem, choć Kwaśniewski nie mówił żadnych głupot, a ponadto operował sprawnie angielskim i rosyjskim, co daj Boże innym naszym politykom” ­– napisał na swoim blogu Marek Borowski.

„Widziałem zmęczoną twarz LiD. Trzeźwo oceniając sytuację, mogę powiedzieć, że utwierdzam się w przekonaniu, iż warto tworzyć nową partię lewicową” ­– stwierdził Leszek Miller.

„Po raz kolejny były prezydent skompromitował Polskę” ­– skomentował Donald Tusk podczas konwencji PO w Szczecinie.

Waldemar Pawlak powiedział, że: „W polityce, szczególnie wschodniej, trzeba mieć mocną głowę. Można zrozumieć pana Kwaśniewskiego, bo człowiek który ‚wykiwał’ tylu kolegów musi czasem wypić”.

„Nie powinno się mówić, że na wschodzie trzeba ‚mieć głowę’. Głowę trzeba mieć na wschodzie, zachodzie, południu i północy, a przede wszystkim na karku” ­– mówił Andrzej Lepper. 

Podczas dzisiejszej konwencji LiD w Kielcach, Wojciech Olejniczak ogłosił, że Aleksander Kwaśniewski będzie kandydatem partii na premiera."
train,"2005-04-13: Pomorze: XXIX Ekstremalny Rajd na Orientację „Harpagan”

W dniach 15 - 17 kwietnia 2005 odbędzie się w Sierakowicach XXIX Ekstremalny Rajd na Orientację ""Harpagan"".

Celem rajdu jest sprawdzenie własnych umiejętności, granic wytrzymałości i odporności fizycznej oraz psychicznej na trasie pieszej lub rowerowej.

Konkurencja piesza polega na pokonaniu w maksymalnym czasie 24 godz. 100 km, przy zaliczeniu wszystkich punktów kontrolnych. Natomiast na trasie rowerowej należy pokonać 200 km w czasie 12 godz..

Zawody odbywają się na Pomorzu dwa razy w roku wiosną i jesienią, niezależnie od warunków pogodowych. W trakcie poprzedniego rajdu, który odbył się w Kościerzynie i okolicach, startowało łącznie na trasie pieszej i rowerowej blisko 700 zawodników."
train,"2005-07-04: Rosyjski astrolog pozywa NASA za misję sondy Deep Impact

Rosyjski astrolog, Marina Bai, wniosła w Moskwie pozew przeciwko NASA, domagając się prawie 9 miliardów rubli (tj. około miliarda złotych), gdyż, jak deklaruje, misja sondy Deep Impact zniszczyła jej biznes.

Jak twierdzi Marina Bai, przez uderzenie pocisku w sondę Deep Impact, straciła ona zdolność do tworzenia horoskopów, zaś jej ""system wartości duchowych"" został zniszczony. Dodatkowo, dzisiejsze wydarzenie wpłynie niekorzystnie na środowisko naturalne Ziemi.

""""Parametry orbity i związane z nimi efemerydy, bezsprzecznie zmienią się po wybuchu. To zakłóci moją pracę i sprawi, że moje horoskopy przestaną sie sprawdzać"""" - cytuje rosyjska gazeta codzienna ""Izvestia"".

NASA odrzuciła zarzuty, informując dodatkowo, że to zderzenie jest jednym z wielu, jakie kometa napotkała w swej dotychczasowej historii.

4 lipca bieżącego roku pocisk wystrzelony z sondy Deep Impact uderzył w kometę Tempel 1. Zdaniem naukowców, wydarzenie to miało na celu pomóc w lepszym poznaniu początków Układu Słonecznego.

Według Rosyjskich władz, proces w sprawie tego pozwu, zgłoszonego w czerwcu, nie został jeszcze zaplanowany."
train,"2008-03-13: Bank BPH sponsorem Grand Prix MTB

Rozgrywany w Polsce cykl zawodów MTB cross country, organizowany przez Lang Team, ma nowego sponsora. Bank BPH, który dwa lata temu był głównym sponsorem Tour de Pologne, patronuje teraz czterem edycjom Bank BPH Grand Prix MTB.

Tegoroczne zawody w kolarstwie górskim odbędą się w tym roku olimpijskim w:

Liderzy w klasyfikacji elity kobiet oraz elity i U23 mężczyzn jeździć będą w biało-niebieskich koszulkach Banku BPH. Na trasie będzie bardzo kolorowo, bowiem w innych kategoriach wiekowych liderzy założą koszulki TVP, Przeglądu Sportowego, RMF FM, Interii i Dziennika Polska – The Times.

Przed rokiem w GP MTB w najważniejszych kategoriach triumfowali: Maja Włoszczowska i Marek Galiński. W tym sezonie ta dwójka będzie także faworytami rywalizacji. Tegoroczne zawody są istotne, bowiem są etapem przygotowań do startu w igrzyskach olimpijskich w Pekinie, na które pojada dwie zawodniczki i jeden zawodnik. Kto to będzie wyjaśni się podczas zawodów Bank BPH Grand Prix MTB. W Jeleniej Górze w sobotę 16 sierpnia obędzie się oficjalne pożegnanie kadry narodowej MTB wyjeżdżającej na Igrzyska Olimpijskie do Pekinu."
train,"2005-10-15: Rosja-USA: Nie ma porozumienia w sprawie Iranu

Rozmowy amerykańskiej delegacji z rosyjskimi władzami potwierdziły jedynie różnicę zdań między Moskwą a Waszyngtonem w sprawie irańskiego programu atomowego. Amerykanie naciskają na Iran, by powrócił do rozmów na temat swojego programu z Unią Europejską. Jeszcze dziś w tej sprawieCondoleezza Rice ma spotkać się z Władimirem Putinem.

Rosja, w przeciwieństwie do Stanów Zjednoczonych, uznaje prawo Teheranu do prowadzenia programów atomowych, w tym także wzbogacania uranu. Uważa też, że sprawa irańskiego programu atomowego winna być rozstrzygnięta przez Międzynarodową Agencję Energii Atomowej (MAEA) i jest przeciwna przekazaniu sprawy innym gremiom - powiedział szef rosyjskiej dyplomacji Siergiej Ławrow po spotkaniu z Rice.

Sekretarz stanu USA, Condoleezza Rice, przyleciała w piątek wieczorem z Paryża do Moskwy - jej wizyta nie była wcześniej anonsowana. W sobotę jest też oczekiwana w Londynie. Wcześniej odwiedziła Kirgistan, Pakistan, Kazachstan i Tadżykistan."
train,"2006-05-12: Bronisław Wildstein nowym prezesem TVP

W czwartek na posiedzeniu między 19 a 20 rada nadzorcza TVP wybrała na prezesa Telewizji Publicznej Bronisława Wildsteina, prawicowego publicystę. Zasłynął on wyniesieniem z IPN listy tajnych współpracowników SB, czyli tzw. listy Widsteina.

Wildstein miał już za sobą spotkanie z Jarosławem Kaczyńskim, ale na pytania dziennikarzy o jego kandydaturę odpowiadał że z prezesem PiS rozmawiał o filozofii. Gdy jednak zjawił się na Woronicza o 17 powiedział już, że dostał propozycję kandydatury na stanowisko prezesa TVP. Przed 20 już nim był.

Przewodniczący rady nadzorczej Sławomir Skrzypek uważa, że Wldstein jako uczciwy i niezależny dziennikarz na pewno sprawdzi się w roli prezesa i pokieruje dobrze TVP. Skrzypek pytany dlaczego nie rozpisano konkursu odpowiedział, że nie jest ich zwolennikiem w każdej sytuacji. Po co miałbym rozpisywać konkurs, skoro wiedziałem, kto dla mnie jest najlepszym kandydatem? - dodał Skrzypek.

Zanim wybrano Wildsteina odwałano poprzedniego rezesa, Jana Dworaka. PiS oskarżało go o brak obiektywizmu i sprzyjanie Platformie Obywatelskiej."
train,"2007-09-29: W służbie zdrowia sytuacja wciąż napięta

Zgodnie z prawem od pierwszego października wchodzą w życie wymówienia lekarzy, którzy w ramach protestu zgłaszali je trzy miesiące temu. Ponadto w coraz większej liczbie placówek dochodzi do strajków.

Bardzo poważna sytuacja jest w Radomiu, gdzie lekarze, którzy nie chcą odchodzić ze szpitala, ale wspierają swoich kolegów, od wczoraj rozpoczęli głodówkę.

Strajkują tam wszystkie trzy szpitale. Tylko w Wojewódzkim Szpitalu Specjalistycznym wypowiedzenia złożyło ok. 130 lekarzy, w tym 9 ordynatorów. W sumie po 1 października z pracy w radomskich lecznicach może odejść 250 lekarzy.

Radomscy lekarze żądają m.in. wyższych pensji, 48-godzinnego tygodnia pracy, dodatkowych płatnych urlopów i likwidacji umów lojalnościowych, które zobowiązują stażystów do kilkuletniej pracy w szpitalu, w którym robili specjalizację. Według wicewojewody mazowieckiego Cezarego Pomarańskiego, żądania radomskich lekarzy są niemożliwe do spełnienia.

Ze strajkującymi tam medykami rozmawiał wczoraj minister Zbigniew Religa, jednak nie miał on im nic nowego do zaoferowania.

""W tym roku państwo nie ma pieniędzy, by spełnić żądania lekarzy. Możliwe są podwyżki od przyszłego roku, a postulaty OZZL-u mogą być spełnione w ciągu czterech lat"" - stwierdził przedstawiciel rządu.

Na spotkaniu obecny był również wojewoda mazowiecki Jacek Sasin, który uspokajał pacjentów, iż władze gotowe są na każdą okoliczność. Sasin ujawnił, że sytuacja w mazowieckich szpitalach jest cały czas monitorowana i pacjenci mogą spać spokojnie.

O sytuacji w całym kraju mówił natomiast wiceminister zdrowia Bolesław Piecha. Bagatelizował on sprawę, mówiąc o pewnych niedogodnościach i wymieniając tylko kilka punktów w Polsce, gdzie istnieje ryzyko ewakuacji, ale tylko w ostateczności. Poinformował,że pracują tam zespoły kryzysowe, opracowujące różne rozwiązania. Obok Radomia wiceminister wymienił również Suwałki, Łomżę, Nowy Targ, Gorlice oraz Częstochowę."
train,"2010-06-26: Wybory prezydenckie 2010: nieprawidłowości podczas pierwszej tury w Brukseli

W brukselskiej komisji wyborczej wygrał Bronisław Komorowski, a drugi był Jarosław Kaczyński. Jednak w momencie, kiedy podliczono głosy okazało się, że jest więcej kart niż ich wydano. Sprawą zajęli się śledczy.

Prokuratura Rejonowa Warszawa – Śródmieście zajmie się wyjaśnianiem czy w Brukseli doszło do przestępstwa. Do urn wrzucono o 98 kart więcej, niż ich wydano. Wg Państwowej Komisji Wyborczej w brukselskiej komisji zostało wydane 3970 kart do głosowania. Natomiast wyjęto 4068. 2389 głosami wygrał tam Bronisław Komorowski. Jarosław Kaczyński otrzymał 1052 głosy.

Sekretarz Państwowej Komisji Wyborczej Kazimierz Czaplicki powiedział, że w tej sytuacji głosowanie nie zostanie unieważnione. Poinformował również, że po II turze istnieje możliwość złożenia protestu do Sądu Najwyższego i całkiem możliwe, że zrobi to właśnie PKW. """"Jeśli obwodowa komisja nie potrafi racjonalnie wyjaśnić, skąd się wzięła taka różnica głosów, to zachodzi podejrzenie, że ten wynik nie jest prawdziwy"""" – dodał Czaplicki.

""""Protest będzie rozpatrywał Sąd Najwyższy i będzie musiał stwierdzić, czy ten wynik głosowania w Brukseli miał wpływ na wynik wyborów konkretnego kandydata"""" – wyjaśnił Czaplicki."
train,"2009-04-27: Bruksela: przyznano tytuły „Polak Roku w Belgii”

W sali College St. Michel w Brukseli podczas uroczystej gali przyznano nagrody """"Polak Roku w Belgii"""" za rok 2008. Naszych rodaków wyróżniono w sześciu kategoriach.

Uhonorowani:

W czasie gali wystąpił kabaret Loch Camelot oraz Grupa MoCarta."
train,"Pierogi razowe z Lalina

Pierogi razowe z Lalina

Jest to pierwszy polski produkt regionalny pochodzący z powiatu sanockiego, który otrzymał certyfikat ChNP.

Pierogi razowe są daniem całorocznym, ich receptura znana jest praktycznie przez każde gospodarstwo wiejskie na ziemi sanockiej. Pierogi wykończone są charakterystycznym, ozdobnym karbem. Wniosek o przyznanie certyfikatu złożyło Koło Gospodyń Wiejskich z Lalina, dokumentację etnograficzną sporządzili etnografowie z Muzeum Budownictwa Ludowego w Sanoku.

""Zasadniczym farszem jest ugotowana kapusta świeża z dodatkiem cebulki zarumienionej na maśle lub kiszona z dodatkiem cebulki zrumienionej na smalcu ze skwarkami. Niezbędnym dodatkiem są posiekane suszone grzyby.""

Produkt wpisany został na ministerialną Listę Produktów Tradycyjnych w dniu 5 grudnia 2013."
train,"Fotoreportaż: odpust u św. Anny w Nikiszowcu w deszczowej aurze

Wczoraj w Nikiszowcu odbył się odpust św. Anny. To już III edycja święta, które obchodzone jest nie tylko jako uroczystość religijna, ale również jako święto integrujące lokalną społeczność i sympatyków osiedla Nikiszowiec oraz pobliskiego Janowa.

Wokół rynku ustawiono odpustowe stragany z rękodziełem i kramy w których można było zakupić: chlyb z tustym (chleb ze smalcem), ogórki małosolne, makaroniki, kokosanki, pączki, ciasta z Nikiszowca, wykonane przez piekarnię Michalskiego i mieszkańców osiedla i wiele innych wyrobów kuchni śląskiej. Kolorowe stoiska kusiły najróżniejszymi zabawkami, kolorowymi świecidełkami, heklowanymi serwetkami (szydełkowymi serwetkami) i sztrykowanymi fuzeklami (skarpetkach wykonanych na drutach). Można było też zaopatrzyć się w gadżety np. koszulki reklamujące Nikiszowiec. Swój plener malarski miała w tym dniu Grupa Janowska i Siemianowicka Grupa Plastyczna Spichlerz - 86.

W tym roku impreza odpustowa odbyła się na odnowionej płycie rynku Nikiszowca. Tuż obok poczty ustawiono scenę. Inauguracja nastąpiła około godz.14.00. Mimo, iż uroczystość przebiegała w oprawie deszczowej mieszkańcy i turyści nie zawiedli, przybywając licznie i biorąc czynny udział w zabawie. Na scenie wystąpił zespół wokalno-instrumentalny ""U Pana Boga za Piecem"" odbyły się też koncerty ""Orkiestry Dętej KWK Wieczorek"" i zespołu ""Siudma Góra"".

Dla dzieci przygotowano dmuchany zamek, karuzelę, zjeżdżalnię, zabawy z animatorami, warsztaty plastyczne (Wielkie Malowanie Balkana), jazdę na kucyku i wiele innych rozrywek.

Turyści mogli z przewodnikiem obejrzeć ciekawe zakamarki zabytkowego osiedla, mogli też zwiedzić placówkę Muzeum Historii Katowic i kościół św. Anny.

Organizatorem wczorajszego odpustu był Program Centrum Aktywności Lokalnej w Nikiszowcu (MOPS Katowice) oraz Stowarzyszenie Razem Dla Nikiszowca. Partnerem projektu było Stowarzyszenie Pomocy Dzieciom i Młodzieży ""Dom Aniołów Stróżów"". Impreza była współfinansowana ze środków Unii Europejskiej w ramach Europejskiego Funduszu Społecznego oraz ze środków Urzędu Miasta w Katowicach. Imprezę swoimi patronatami objęli Dorota Simonides, Kazimierz Kutz i Piotr Uszok i można ich było spotkać podczas odpustu w Nikiszowcu."
train,"2008-09-06: PO chce odebrać przywileje esbekom

""Platforma Obywatelska przygotowała projekt ustawy o emeryturach mundurowych"" – poinformowała ""Gazeta Wyborcza"". Projekt nie był do tej pory prezentowany publicznie.

Policjanci i funkcjonariusze służb specjalnych dostają emerytury wyższe niż inni pracownicy. Z tych samych przepisów korzystają wciąż PRL-owscy funkcjonariusze SB i WSW. Ich emerytury mogą sięgać 5 tys. zł. Platforma Obywatelska chce nareszcie zrobić z tym porządek.

Według projektu, byłym esbekom naliczano by emeryturę tak jak innym. Jeśli nie nabyli praw do niej, bo np. pracowali za krótko, dostaną emeryturę minimalną. Możliwość zachowania przywilejów otrzymają ci funkcjonariusze SB, którzy pomagali opozycji demokratycznej, ale muszą to udowodnić. Powyższe zmiany nie obejmą Milicji Obywatelskiej.

Według informacji gazety, w szeregach Platformy trwa dyskusja czy przywileje powinni zachować esbecy pozytywnie zweryfikowani po 1989 r. Projekt PO trafi za kilka dni do Marszałka Sejmu. Prezydent prawdopodobnie go nie zawetuje. Obniżka emerytur, według wyliczeń gazety, może dotyczyć kilkudziesięciu tysięcy osób."
train,"2005-10-31: Tusk: Jesteśmy świadkami narodzin rządu Olszewskiego 'bis'

""Mam nieodparte wrażenie, że jesteśmy świadkami narodzin rządu Jana Olszewskiego ""bis"""" - powiedział na konferencji prasowej w Sopocie szef Platformy Obywatelskiej, Donald Tusk, która odbyła się tuż po ceremonii zaprzysiężenia gabinetu Kazimierza Marcinkiewicza.

""Szczegóły rozmów sprzed wielu, wielu lat, a także ich efekt do złudzenia przypominają rok 1992"" - ocenił.

Tusk podkreślił, że podjął próbę na rzecz utworzenia koalicji PiS-PO i skierował prośbę, by wstępem do rozmów było zaprzestanie ""taktycznego sojuszu"" PiS z Samoobroną.

Usłyszałem kilka godzin później informację, że nie jest to możliwe, a w wieczornych bezpośrednich rozmowach Jarosław Kaczyński potwierdził, że nie jest zainteresowany w tej chwili zerwaniem tego sojuszu z Andrzejem Lepperem - powiedział szef Platformy."
train,"2006-05-31: Edmilson nie wystąpi na mundialu

Brazylijski piłkarz Edmilson, zawodnik Barcelony nie wystąpi na Mistrzostwach Świata 2006.

Przyczyną tego jest kontuzja kostki, jakiej doznał piłkarz podczas zgrupowania reprezentacji Brazylii w Weggis w Szwajcarii.

Edmilson nie był wytypowany do podstawowej jedenastki reprezentacji. W składzie na mundial zastąpi go Luis Eduardo Tavares."
train,"2007-06-24: Sondaż: Polacy kupując nie patrzą na ceny produktów

Rozwój gospodarczy, a co za tym idzie poprawa zasobności portfeli, spowodowała, że Polacy przestali drobiazgowo analizować ceny w trakcie zakupów.

""Życie Warszawy"" powołując się na wyniki badań przeprowadzonych przez firmę Nielsen podało, że tylko co dwudziesta gospodyni domowa zna dokładną cenę bułek, mleka, sera czy ziemniaków w miejscu, w którym najczęściej robi zakupy.

95% konsumentów jakiekolwiek zmiany ceny zauważa dopiero przy kasie, gdy trzeba zapłacić więcej niż zwykle za te same towary.

Natomiast w Niemczech i na Słowacji aż 17% kupujących umie wymienić ile kosztują regularnie kupowane przez nich produkty."
train,"Wybrano głos II linii warszawskiego metra (fotoreportaż)

29 października 2014 ogłoszono zwycięzcę plebiscytu na głos II linii warszawskiego metra. W pociągach jeżdżących od Ronda Daszyńskiego do Dworca Wileńskiego usłyszymy zapowiedzi czytane przez Macieja Gudowskiego.

O godz. 13:15 na peronie stacji C10 Rondo ONZ zgromadziły się władze stolicy, przedstawiciele Polskiego Radia, Metra Warszawskiego i AGP Metro oraz dziennikarze. Prezydent Warszawy Hanna Gronkiewicz-Waltz i dyrektor Radiowej Jedynki Kamil Dąbrowa zaprezentowali zebranym na peronie gościom wyniki przeprowadzonego w dniach od 13 do 26 października plebiscytu.

Ze wstępnie wybranej osiemnastki kandydatów do głównego głosowania przeszła szóstka:

Mieszkańcy stolicy mogli oddawać głosy na swoich faworytów za pośrednictwem strony internetowej radia oraz SMS-ów. Z pierwszego sposobu skorzystano około 49000 razy, natomiast z drugiego około 3000. Z łącznej liczby około 52000 ważnych głosów 47%, czyli w przybliżeniu 25000, oddano na zwycięzcę. Maciej Gudowski nie pojawił się na stacji podczas wydarzenia, ale odtworzono nagrane przez niego zapowiedzi stacji i film z wypowiedzią lektora, w której dziękuje za oddane na niego głosy. Po ogłoszeniu wyników Hanna Gronkiewicz-Waltz odpowiedziała na pytania reporterów, a następnie jeszcze raz odtworzono zwycięskie zapowiedzi wszystkich stacji centralnego odcinka II linii metra.

Wydarzenie było również okazją do zwiedzenia stacji, którą jako pierwszą sprawdzało miasto i metro po oddaniu inwestycji przez wykonawcę. Obecnie przeprowadzane są odbiory pozostałych stacji, które powinny potrwać do 6 listopada. Następnie nowo powstałe obiekty zostaną sprawdzone m.in. przez straż pożarną, sanepid i Urząd Transportu Kolejowego. Na 9 listopada władze zaplanowały dzień otwarty II linii metra, podczas którego będzie można zwiedzić wszystkie przystanki. Uruchomienie przewozów z Woli na Pragę natomiast prawdopodobnie nastąpi w okolicach świąt Bożego Narodzenia."
train,"2009-04-26: Ameryka Północna: świńska grypa zabija ludzi

Do co najmniej 103 osób wzrosła ilość ofiar, które zmarły w Meksyku na nową odmianę wirusa grypy H1N1 – tzw. „świńską grypę”. Liczba zachorowań przekroczyła tam 1 600 osób. Władze Stanów Zjednoczonych poinformowały, że tym samym wirusem zostało zarażonych siedmiu obywateli USA.

Nowy wirus to mutacja szczepów grypy ptasiej, świńskiej i ludzkiej, powodujący przede wszystkim ostre zapalenie górnych dróg oddechowych. W mieście Meksyk, stwierdzono ponad 1 300 przypadków zachorowań na nowy szczep. W związku z epidemią władze Meksyku podjęły szereg środków prewencyjnych w centrum kraju, gdzie zanotowano najwięcej przypadków zachorowań. Czasowo pozamykane zostały szkoły i uniwersytet w stolicy. Te same działania przedsięwzięto w centralnych prowincjach Meksyku.

Są także podejrzenia wystąpienia wirusa w Nowej Zelandii, Izraelu, Francji, Chile oraz Hiszpanii.

Światowa Organizacja Zdrowia definiuje świńską grypę jako potencjalne źródło pandemii ludzkiej grypy. Co roku grypa zabija na świecie 250-500 tysięcy ludzi."
train,"2007-07-10: Prawica Rzeczypospolitej chce zmiany ordynacji wyborczej w wyborach do Sejmu

Według ""Życia Warszawy"" Prawica Rzeczypospolitej chce zmiany ordynacji wyborczej w wyborach do Sejmu.

Miała by to być ta sama ordynacja, która obowiązuje w wyborach do Senatu. Partia Marka Jurka proponuje także likwidację list wyborczych.

Być może PR znajdzie sojusznika w Platformie Obywatelskiej. Nad projektem zmian czuwa poseł Prawicy Artur Zawisza.

Nowy projekt zakłada podział Polski na 41 okręgów wyborczych czyli jak dotychczas, jednak zlikwidowane zostałyby listy wyborcze. A do Sejmu wchodziliby ci, którzy zdobyli największą liczbę głosów.

""Nawet jeśli ktoś zagłosuje dziś na swojego faworyta, to nie ma żadnej gwarancji, że właśnie on dostanie się do Sejmu. Wtedy taki głos idzie na całą partię - powiedział Artur Zawisza. Właśnie dlatego Prawica chce powielić schemat ordynacji do Senatu. ""To koncepcja ordynacji proporcjonalnej większości"" - stwierdził poseł Zawisza.

Grzegorz Schetyna, sekretarz generalny PO, deklaruje poparcie dla projektu: ""To interesujący pomysł i na pewno temat do rozmów, bo idzie w kierunku jednomandatowych okręgów, o które zabiegamy"".

Pomysły partii Jurka krytykuje Tomasz Markowski z PiS. ""Te wszystkie pomysły kolegów z PR mają tylko jeden cel: wyróżnić tę partie. Czy komuś się to podoba, czy nie żyjemy w systemie partyjnym i proponowane przez nich zmiany nie przejdą. Bo gdyby do Sejmu wchodziły same indywidua, to kto by nad tym zapanował? A że PO się pomysł podoba? No cóż, politycy tej partii wiedzą, że spodobałoby się to też obywatelom, dlatego działają razem z PR pod publiczkę""."
train,"2005-09-19: Raport komisji ds. Orlenu: Kwaśniewski, Miller, Wąsacz, Kaczmarek, Cimoszewicz i Piwnik przed Trybunał Stanu

Komisja śledcza ds. PKN Orlen przyjęła jednomyślnie raport ze swoich prac. Domaga się w nim postawienia przed Trybunałem Stanu m.in. obecnego prezydenta Polski Aleksandra Kwaśniewskiego, byłego premiera Leszka Millera i byłego ministra skarbu Emila Wąsacza.

Komisja chce postawić przed Trybunałem również Wiesława Kaczmarka i Barbarę Piwnik.

Komisja zdecydowała się zarekomendować postawienie Kwaśniewskiego przed Trybunałem Stanu ze względu na, zdaniem części członków, udzielenie przez prezydenta pełnomocnictwa Janowi Kulczykowi w negocjacjach sprzedaży Orlen. Chodzi również o zarzut udziału Kwaśniewskiego w ustalaniu składu Rady Nadzorczej koncernu paliwowego.

Barbara Piwnik ma odpowiadać za zatrzymanie byłego prezesa Orlenu, Andrzeja Modrzejewskiego, Włodzimierz Cimoszewicz za utratę kontroli nad rynkiem paliwowym, gdy był premierem, a Emil Wąsacz za utratę kontroli nad PKN Orlen."
train,"2007-09-17: Prawo i Sprawiedliwość wygrywa w sondażu PGB

Według najnowszego sondażu Polskiej Grupy Badawczej, gdyby wybory odbyły się w połowie września to wygrałoby PiS.

Obecne poparcie dla PiS wynosi 33%. Pod koniec sierpnia partia Jarosława Kaczyńskiego miała jeden punkt procentowy więcej. Na Platformę Obywatelską chęć oddania głosu zadeklarowało 30% ankietowanych. To o trzy punkty procentowe mniej niż miesiąc temu. Lewica i Demokraci zyskała 18% poparcia, czyli dwa punkty więcej.

Poza liderami do Sejmu weszłaby: Liga Prawicy Rzeczypospolitej (sojusz LPR, PR, UPR) oraz Polskie Stronnictwo Ludowe. Poza progiem wyborczym znalazłaby się Samoobrona (4% poparcia) i Krajowa Partia Emerytów i Rencistów (2% poparcia)."
train,"2006-12-08: Łódź: Pobrano materiał genetyczny posła Stanisława Łyżwińskiego

W zakładzie medycyny sądowej w Łodzi pobrano materiał genetyczny posła Samoobrony Stanisława Łyżwińskiego i 3-letniej córki Anety Krawczyk. Testy mają dać odpowiedź na pytanie, czy poseł jest ojcem dziewczynki. Tak twierdzi Aneta Krawczyk, poseł natomiast wszystkiemu zaprzecza. Badania genetyczne, to jeden z elementów trwających czynności śledczych w związku z seks-aferą w Samoobronie.

Aneta Krawczyk ukryła przed dziennikarzami twarz dziewczynki. Nie chciała odpowiadać na żadne pytania. Wcześniej miała powiedzieć jednej z dziennikarek, że obawia się podmiany próbek materiału genetycznego, aby oczyścić Łyżwińskiego.

Poseł Stanisław Łyżwiński w rozmowie z dziennikarzami powiedział, że przy pobieraniu próbek obecny był prokurator. W tym samym gabinecie znajdowała się też Aneta Krawczyk z córką, ale nie zamienili nawet zdania. Podkreślił, że jest spokojny o wyniki, choć odczuwa pewien stres w związku z całą sytuacją. Poseł Łyżwiński po raz kolejny powiedział, że cała sprawa wybuchła po to, by uderzyć w Samoobronę. Jego zdaniem Aneta Krawczyk jest wykorzystywana przez ludzi, którzy stoją za całą aferą, bo """"dziś jest jeszcze komuś potrzebna"""". Łyżwiński potwierdził, że nie był jeszcze przesłuchiwany przez prokuraturę. Wyniki dzisiejszych badań mają być znane w poniedziałek, Przede wszystkim otrzyma je prokuratura, która zleciła badania."
train,"2010-09-08: 71. rocznica Obrony Warszawy: relacja

Dnia 8 września 2010 roku odbyły się na Warszawskiej Ochocie obchody 71. rocznicy Obrony Warszawy. Uroczystości rozpoczęły się o godzinie 17:00 w okolicy Pomnika Barykada Września 1939 roku (ulica Grójecka na wysokości ulicy Opaczewskiej). Co najmniej 15 min przed rozpoczęciem zamknięto ruch na odcinku ulicy Grójeckiej (w stronę centrum) do godziny 18:00.

Obchody składały się z następujących części:
Przemówienie.

Mowę wygłosił Burmistrz Dzielnicy Ochota m. st. Warszawy Maurycy Wojciech Komorowski. Został wyrecytowany wiersz Jana Janiczka ""Ulica Opaczewska"".
Apel pamięci.

Żołnierz wojska polskiego odczytał Apel Pamięci.
Wręczenie Medalu Opiekuna Miejsc Pamięci Narodowej.

Zostały wręczone 3 medale. Otrzymali je:
Złożenie kwiatów.

Wśród składających znaleźli się: przedstawiciele władz Mazowsza, Warszawy, Ochoty, przedstawiciele organizacji kombatanckich, Armii Krajowej, więźniowie hitlerowskich obozów zagłady, Wojska Polskiego, ZHP, ZHR, ochocka młodzież szkolna.
Kwiaty były składane pod środkową częścią pomnika „Barykada Września”. Od strony prawej (część pomnika z datą 27-IX) wartę trzymały dwie drużyny harcerskie (z hufca Warszawa-Ochota im. Cypriana Godebskiego oraz z oraz 16. Warszawskiej Drużyny Harcerzy im. Zawiszy Czarnego) jak również żołnierze z honorowej Komendy Garnizonu Warszawskiego.
Wpisy do księgi pamiątkowej.

Poza zaproszonymi przedstawicielami władz podpisy złożyli również mieszkańcy Warszawy."
train,"2006-03-11: Balcerowicz w Sejmie o wykluczeniu Mecha z KNB

Prezes NBP, Leszek Balcerowicz, wyjaśniał w Sejmie dlaczego ze środowych obrad Komisji Nadzoru Bankowego, wykluczył wiceministra finansów Cezarego Mecha. Wiceminister nie został dopuszczony do obrad, na wniosek UniCredito, które zarzuciło mu stronniczość.

Leszek Balcerowicz powiedział, że jego zdaniem decyzja, którą podjął, jest zgodna z prawem. Prezes NBP powiedział także, że stał przed trudnym wyborem: ""albo zlekceważę moje poczucie praworządności, albo nie zlekceważę i narażę się na rozmaite reakcje części sceny politycznej, które niektórzy nazywają próbą wylewania steku pomyj"".
Zdaniem Zyty Gilowskiej, ""wykluczenie jej przedstawiciela z ostatniego posiedzenia KNB było bezprawne."" Wicepremier Gilowska stwierdziła, że wynika to z faktu, iż nie ma możliwości prawnej by wykluczyć z posiedzenia któregokolwiek z członków KNB. Natomiast premier Marcinkiewicz dodał, że w trakcie obrad Komisji Nadzoru Bankowego dwukrotnie doszło do złamania prawa - przez przewodniczącego KNB oraz całą Komisję.
Po godzinie 18 prezes Balcerowicz opuścił salę obrad. Zdaniem Romana Giertycha, był to ""kolejny przejaw arogancji i buty"" szefa NBP."
train,"2010-05-16: Lech Poznań Mistrzem Polski w sezonie 2009/2010

Ostatnia kolejka piłkarskiej ekstraklasy w sezonie 2009/10 została rozegrana 15 maja 2010 roku. Mistrzem Polski został Lech Poznań, zyskując punkt przewagi nad Wisłą Kraków. Na stadionie przy ul. Bułgarskiej Kolejorz wygrał z Zagłębiem Lubin 2:0.
Po zakończonym meczu piłkarze i działacze udali się świętować zwycięstwo na Stary Rynek w autobusie z otwartym dachem. Na trasie przejazdu tysiące kibiców wiwatowało."
train,"Obchody Dnia Wody w Śląskim Ogrodzie Botanicznym

W dniach 21-25 marca w Centrum Edukacji Przyrodniczej i Ekologicznej Śląskiego Ogrodu Botanicznego w Mikołowie Mokrem odbywać się będą obchody Światowego Dnia Wody.
Światowy Dzień Wody (ang. World Water Day) został ustanowiony przez Zgromadzenie Ogólne ONZ w 1992 r. Mimo że zbiorniki wodne zajmują 71% powierzchni globu, jedynie 2,5% światowych zasobów wody to woda słodka, a mniej niż 1% to woda pitna. Według danych Światowej Organizacji Zdrowia i UNICEF (2008) około 884 milionów ludzi nie ma dostępu do bezpiecznych źródeł wody. Oznacza to w przybliżeniu, że co ósmy mieszkaniec Ziemi cierpi z powodu pragnienia i chorób wywołanych spożywaniem zanieczyszczonej wody. Ich ideą jest uświadomienie państwom wpływu prawidłowej gospodarki wodnej na ich kondycję gospodarczą i społeczną. Nieodpowiednie zarządzanie odpadami oraz brak sanitariatów powodują zanieczyszczenie gleb i skażenie wód gruntowych i powierzchniowych, które nie nadają się do użytku lub wymagają kosztownych instalacji oczyszczających. Światowy Dzień Wody jest okazją aby przypomnieć, że czysta woda jest życiem, a dostęp do niej – prawem każdego człowieka.

W ramach obchodów odbędzie się seminarium naukowe, wykład popularnonaukowy, zajęcia edukacyjne dla dzieci i kiermasz ekologiczny, wszystko pod hasłem „woda”! (we wszelkich odmianach).

24 i 25 marca to dni otwarte, mieszkańcy całego regionu, będą mogli zwiedzić Centrum Edukacji Przyrodniczej i Ekologicznej Śląskiego Ogrodu Botanicznego. 
25 marca odbędzie się ""topienie marzanny"" z udziałem Zespołu Regionalnego Szarotki z Mościsk po czym Jerzy Ciurlok znany dziennikarz radiowy i telewizyjny opowie gawędę „Jak to dawniej śląski chłop Vincent Priessnitz cesarzy wodą leczył”.

Plan obchodów święta Dnia Wody"
train,"2009-10-27: Paul Haggis, reżyser filmowy i zdobywca Oskara porzuca Scjentologię

Paul Haggis, reżyser filmowy i zdobywca Oskara oświadczył rzecznikowi prasowemu Scjentologów, Thomasowi Davisowi, że zdecydował się opuścić Kościół Scjentologów, którego członkiem był 35 lat.

List Haggisa skierowany do Davisa został umieszczony na blogu Marty'ego Rathburna, byłego wysokiego rangą członka kościoła. Haggis otrzymał Oskara za film Miasto gniewu (2004), którego był scenarzystą, producentem i reżyserem.

Rathbun nie był jedynym, który stwierdził autentyczność listu wysłanego przez Haggisa. Również gazeta The Hollywood Reporter potwierdziła to w rozmowie z przyjacielem reżysera. Rathbun wyraża się krytycznie o obecnym przywódcy Scjentologów na swoim blogu. W swoim liście to Davisa, Haggis napisał, że w ""St. Petersburg Times"" przeczytał o zarzutach kierowanych pod adresem Davida Miscavige, jakoby znęcał się on fizycznie nad członkami kościoła. Haggis skrytykował również sposób, w jaki Kościół Scjentologiczny próbuje oczerniać byłych członków, którzy odważyli się przeciwstawić organizacji.

Haggis wyraził w liście do Davisa niezadowolenie z faktu, że oddział Scjentologów w San Diego w stanie Kalifornia poparł tak zwaną Propozycję 8. Propozycja 8 to akt prawny odbierający parom homoseksualnym w Kalifornii prawo do zawierania związków małżeńskich.

Poglądy Scjentologów na temat homoseksualności są również kontrowersyjne. We wstępie do swojej książki Dianetics, L. Ron Hubbard opisuje zjawisko homoseksualności jako seksualną perwersję. Haggis napisał do Davisa, że nie chce być członkiem „organizacji, gdzie obrażanie homoseksualistów jest w pełni tolerowane” i stwierdził, że takie zachowanie jest „niewybaczalne”."
train,"2008-08-09: Rozpoczęcie igrzysk w Pekinie

8 sierpnia 2008 roku o godzinie 8:08 czasu lokalnego (14:08 czasu polskiego) rozpoczęły się w Pekinie XXIX Letnie Igrzyska Olimpijskie. Są to pierwsze igrzyska letnie w Azji od 20 lat – od igrzysk w Seulu. Igrzyska organizowane są w kraju, który zdaniem wielu organizacji, łamie podstawowe postanowienia Karty Olimpijskiej.

Podczas uroczystego otwarcia zaprezentowali się przedstawiciele 204 państw. Spośród 205 zgłoszonych wcześniej do startu ekip podczas defilady zabrakło reprezentacji Brunei. W polskiej grupie znalazło się 263 olimpijczyków.

Oficjalnego otwarcia igrzysk dokonał przewodniczący Chińskiej Republiki Ludowej Hu Jintao, a znicz olimpijski zapalił trzykrotny złoty medalista z Los Angeles, chiński gimnastyk Li Ning."
train,"2010-12-11: Ogólnopolska Konferencja Transportowa ""A Ty, jak się przemieszczasz?""

Na ogólnopolskiej konferencji zorganizowanej w Łodzi, wystąpią między innymi przedstawiciele Ministerstwa Infrastruktury, Generalnej Dyrekcji Dróg Krajowych i Autostrad, przedstawiciele Miasta Łodzi, eksperci zajmujący się transportem miejskim i regionalnym oraz przedstawiciele uczelni wyższych, przedstawiciele środowiska akademickiego i organizacji pozarządowych.

Konferencja rozpocznie się w czwartek 16 grudnia 2010 roku o godzinie 10:30 w sali T401 na Wydziale Ekonomiczno-Socjologicznym Uniwersytetu Łódzkiego przy ulicy Rewolucji 1905 r. nr 39 w Łodzi.

Zaplanowano wystąpienie wiceministra infrastruktury Radosława Stępnia o polityce transportowej Polski, a ze strony miasta nowo wybranej prezydent Łodzi Hanny Zdanowskiej o działaniach miasta na rzecz transportu rowerowego. Swoje wystąpienia będą mięli także przedstawiciele organizacji pozarządowych z diagnozą stanu łódzkiej infrastruktury rowerowej, jak również studentów którzy przedstawią jakie są preferencje transportowe studentów łódzkich uczelni.

W ramach konferencji odbędą się także warsztaty, omawiające tematy: projektowania skrzyżowań, promocji zrównoważonego transportu, projektowania miejsc parkingowych i tworzenia kampanii społecznych."
train,"2005-06-09: Proces beatyfikacji Jana Pawła II rozpocznie się 28 czerwca

Wikariusz diecezji rzymskiej kardynał Camillo Ruini poinformował dziś, że inauguracja procesu beatyfikacji Jana Pawła II rozpocznie się 28 czerwca uroczystościami w bazylice Św. Jana na Lateranie."
train,"2010-03-07: Irak: zakończono historyczne wybory parlamentarne

W Iraku przeprowadzono dziś historyczne wybory parlamentarne, gdyż po raz pierwszy zorganizowane były przez samych Irakijczyków od czasu obalenia Saddama Husjana. W trakcie głosowania dochodziło do ataków terrorystycznych.

Wybory są sprawdzianem demokracji w Iraku i zdecydują o kształcie areny politycznej po wycofaniu amerykańskich wojsk z tego kraju co ma nastąpić wraz z końce 2011 roku.

W wyniku wyborów wybrani mają zostać członkowie Rady Reprezentantów, którzy następnie wybiorą Premiera oraz Prezydenta Iraku. O 325 mandatów ubiegać się będzie 6 200 kandydatów z ok. 600 różnych ugrupowań, w tym kandydaci sunniccy. Uprawionych do głosowania jest 19 milionów osób.

Mimo, iż głosowanie przebiegało dosyć niespokojnie do lokali wyborczych ustawiły się kolejki, nawet w takich regionach sunnickich jak Mosul na północy czy Anbar na zachodzie, gdzie w 2005 r. głosowanie zbojkotowano.

4 marca odbyło się wcześniejsze głosowanie dla osób, które z racji pełnionych obowiązków nie miały by możliwości uczestnictwa w głosowaniu zaplanowanym na 7 marca (m.in. policjanci oraz wojskowi, którzy w dniu wyborów mają pilnować bezpieczeństwa oraz porządku na terytorium Iraku).

W całym kraju zastosowano specjalne środki bezpieczeństwa. Niektóre miasta wprowadziły godzinę policyjną, w prowincji Al-Anbar wprowadzono całkowity zakaz poruszania się samochodami, rząd zarządził zamknięcie na czas wyborów urzędów oraz portów lotniczych.

Premier Iraku Nuri Al-Maliki, który stoi na czele koalicji Państwo Prawa, głosował w bagdadzkiej Zielonej Strefie. Po oddaniu głosu o zamachach powiedział: - ""To tylko hałas, który ma zrobić wrażenie na wyborcach, ale Irakijczycy to naród, który kocha wyzwania"".

Koalicja Państwo Prawa to najpoważniejsze szyickie ugrupowanie, które wystartowało w wyborach. Bardziej radykalny Iracki Sojusz Narodowy (INA), składająca się z największej szyickiej partii w kraju - Najwyższą Islamską Radę Iraku (ISCI), zwolenników antyamerykańskiego, radykalnego, szyickiego duchownego Muktady as-Sadra oraz Ahmeda Chalabiego, jest najpoważniejszym konkurentem koalicji premiera.

Muktada as-Sadra zaapelował do swych zwolenników o udział w wyborach. Przeciwne apele kierują do Irakijczyków sunniccy rebelianci i Al-Kaida.

Umiarkowany sojusz Irakija zrzeszający sunnitów i szyitów, jest najpopularniejszą frakcją wśród sunnitów. Sunnici, którzy zbojkotowali poprzednie wybory w 2005 roku, tym razem przystąpili do głosowania.

Niespokojne wybory.

Zaraz po otwarciu lokali, czyli godzinie 7 czasu lokalnego (5 czasu polskiego) doszło do ataków terrorystycznych. Podczas całego czasu głosowania zginęło łącznie 38 osób, a ponad 100 zostało rannych.

Najgorzej sytuacja przedstawiała się w Bagdadzie. W wyniku pierwszej detonacji ładunku wybuchowego w dzielnicy Ur w północnej części Bagdadu, zawalił się dom mieszkalny. Dwanaście osób zginęło, a 10 zostało rannych. Terroryści ponownie dokonali zamach na dom mieszkalny, tym razem w dzielnicy Szurta al-Rabia na południu Bagdadu, gdzie zginęły cztery osoby i osiem zostało rannych.
Oprócz tego rebelianci w Bagdadzie wystrzelili 60 pocisków zabijając cztery osoby. W Iskandrii, która leży 50 km na południe od Bagdadu doszło do ostrzału lokali wyborczych, w wyniku czego rannych zostało trzynaście osób, biorących udział w głosowaniu.

W Faludży (50 km na zachód od Bagdadu) odpalono 17 rakiet, które raniły dwóch policjantów oraz czterech cywili. Tam też doszło do wybuchu bomby przydrożnej, jednak ta nie spowodowała ofiar.

W mieście Mahmudija, które leży 30 km na południe od Bagdadu doszło do dwóch ataków moździerzowych w których zginęła jedna osoba, a 11 odniosło obrażenia. W podobnym ataku rebeliantów w Jusufiji, która leży nieopodal Mahmudiji ranna została jedna osoba. Natomiast w Kirkuku zdetonowano bomby przydrożne poszedł, które nie spowodowały ofiar wśród wyborców.

Niespokojnie było w jednym z najniebezpieczniejszych miast Iraku - Mosulu. Tam zamaskowany mężczyzna wrzucił do lokalu wyborczego granat, którego eksplozja spowodowała obrażenia siedmiu osób. Odpalono też jedna rakietę, która spadła na posterunek policji. Funkcjonariusze zabezpieczyli dwie bomby podłożone w jednym z lokali wyborczym. Dwóch irackich żołnierzy zostało rannych po wybuchu bomby pozostawionej przy wojskowym punkcie kontrolnym. Podczas głosownia iraccy żołnierze i kurdyjskie struktury wojskowe Peszmerga ostrzelali członka rady prowincji Niniawa raniąc go i jego dwóch ochroniarzy. Jak się później okazało incydent był skutkiem nieporozumienia.

Barack Obama pogratulował Irakijczykom za przeprowadzenie głosowania w wyborach parlamentarnych, pomimo licznych ataków bombowych i rakietowych. ""Mam wielki szacunek dla milionów Irakijczyków, którzy nie zostali powstrzymani przez akty przemocy i skorzystali z przysługującego im prawa do głosowania"" - przekazał Barack Obama w oświadczeniu."
train,"2009-05-30: Pakistan: armia pakistańska zdobyła Mingorę

Armia pakistańska zdobyła największe miasto w Swat - Mingorę. Miasto te było szturmowane od 23 maja.

""Bardzo dobrze, że miasto Mingora znalazło się pod całkowitą kontrolą sił bezpieczeństwa"" - powiedział rzecznik pakistańskiej armii pułkownik Athar Abbas.

Zdobycie Mingory było jednym z głównych celów trwającej od 26 kwietnia operacji Czarna Burza.
Do Mingory wstępu nie mają dziennikarze i dlatego trudno oszacować liczbę ofiar bitwy.

Armia pakistańska 23 maja weszła do głównego miasta Doliny Swat - Mingory, które było oblegane od 6 maja. W walkach tego dnia zginęło co najmniej 17 bojowników. Walki uliczne wg rzecznik armii generała-majora Athara Abbasa nie były wówczas prowadzone na najwyższą skalę, ponieważ w mieście pozostawało jeszcze ok. 10% cywilów. W trakcie walk ulicznych, walczono głównie w centrum miasta, koło terminalu autobusowego i wzdłuż głównej drogi w mieście. 25 maja żołnierze rozpoczęli poszukiwania po różnych budynkach Mingory, chowających się bojowników. 70% miasta 27 maja kontrolowali żołnierze Pakistanu. W dalszych częściach miasta nadal toczyły się boje, które doprowadziły dziś do wypędzenia z miasta talibów.

Tymczasem przez ostatni miesiąc z powodu walk swoje domy opuściło ponad 2,4 mln cywilów, którzy obecnie przebywają w obozach zorganizowanych przez ONZ oraz Czerwony Krzyż."
train,"2009-12-09: Polski Kontyngent Wojskowy w Czadzie kończy misję

9 grudnia oficjalnie zakończyła się misja Polskiego Kontyngentu Wojskowego w Czadzie (PKW MINURCAT) pod szyldem ONZ. Wcześniej polscy żołnierze zakończyli misję w Syrii i Libanie.

Polska zakończyła oenzetowskie misje w 2009 roku, gdyż chce położyć większy nacisk na misje natowskie i unijne. Polska 23 listopada oficjalnie zakończyła misję na Wzgórzach Golan, zaś w Libanie uroczystość zakończenia misji odbyła się 1 grudnia. Inną sprawą są oszczędności armii na misjach zagranicznych, co jest także powodem wycofania polskich kontyngentów z misji ONZ.

Już 6 grudnia 2009 PKW Czad zakończył działalność i przekazał obowiązki MONBAT-owi - batalionowi mongolskiemu, jednak uroczystość przekazania obowiązków miała miejsce dziś. ""Część misji wygaszamy, a inne wzmacniamy"" - komentował 6 grudnia wydarzenie Bohdan Klich, szef MON.

Oficjalnie polski kontyngent w ramach UE, działalność rozpoczął 15 marca 2008, z mandatem na okres jednego roku. Początkowo planowano wysłać tylko kompanię manewrową, ale po prośbach rządu francuskiego (Francja była głównym organizatorem EUFOR - misji UE w Czadzie) zdecydowano, że do Czadu wysłano dwie kompanie manewrowe ze wsparciem inżynieryjnym i logistycznym, na bazie których zostanie utworzony Wielonarodowy Batalion Północ (MNB-N), stacjonujący w FOB Iribia.

30 czerwca 2008 przygotowano bazę Iribia na przyjęcie polskiego kontyngentu. Z kolei 15 września polski kontyngent osiągnął pełną gotowość bojową w Czadzie. Polscy żołnierze znaleźli się pod dowództwem generała Jean Philippe Ganascia, dowódcy sił EUFOR w Czadzie. Polski kontyngent liczył wówczas 400 żołnierzy i po Francji (2 tys. żołnierzy) był najliczniejszym na misji EUFOR w Czadzie.

15 marca 2009 misja EUFOR oficjalnie zakończyła się i Wielonarodowy Batalion Północ jako dowództwo Sektora Północnego przeszło pod kontrolę MINURCAT - misji ONZ.

Podczas ostatniej zmiany w Czadzie stacjonowało 330 polskich żołnierzy.

Polskie siły zbrojne obecnie są rozlokowane na misjach w Afganistanie, w Bośni i Hercegowinie oraz Kosowie. W marcu 2009 polska marynarka zakończyła misję na Morzu Śródziemnym."
train,"2008-12-14: Kuchar wygrał Rajd Barbórki

Tomasz Kuchar tak jak przed rokiem został zwycięzcą kończącego polski sezon Rajdu Barbórka, ale poprzednio na legendarnej Karowej musiał uznać wyższość Krzysztofa Hołowczyca. Dziś udało mu się wygrać także Kryterium Asów - Przez cały rok śniło mi się 0.06 s straty jakie zabrakło mi do zwycięstwa na Karowej - powiedział uradowany wrocławianin.

Przejazdy zawodników walczących o zwycięstwo w Kryterium Asów jak i w całym Rajdzie Barbórka były przeplatane z pokazowymi występami. Kibice mieli okazję zobaczyć najlepszego polskiego driftera Macieja Polodego. Z kolei wylosowany szczęśliwiec spośród dzieci z domu dziecka przejechał się z Jackiem Ptaszkiem Toyotą Corollą WRC.

Gwoździem programu był przejazd czterokrotnego mistrza świata Tommiego Makinena. Fin pojawił się dwa razy Subaru Imprezą N14 oklejoną w barwy Automobilklubu Polskiego obchodzącego w tym roku stulecie. Po ostatnim zawodniku rajdowa legenda wraz z czterokrotnym złotym medalistą IO Robertem Korzeniowskim wyruszyła do ""Złotego Przejazdu"". Na koniec Makinen zaparkował przy beczce, gdzie z rąk dyrektora rajdu Zdzisława Siwińskiego odebrał statuetkę Pani Karowej.

Piąty rezultat osiągnął Maciej Oleksowicz, który nie jednego widza wprawił w drżenie serca gdy objeżdżał beczkę na dwóch kołach. ""Murzyn"" zakończył Barbórkę na ostatnim stopniu podium. Wyśmienity czwarty czas uzyskał Krzysztof Szymański prowadzący wiekowe Subaru Legacy.

Trzeci wynik należy do Michała Bębenka pechowca z szóstego odcinka. Bochnianin po wypadku na Bemowie duet wycofał się, dlatego nie będzie uwzględniany w klasyfikacji generalnej. Drugi był Mariusz Stec w mocno podrasowanym Mitsubishi Lancerze Evo IX. Jednak Tomasz Kuchar w również ""ulepszonej"" Imprezie N12 wyprzedził go aż o 4.5 s.

Pecha miał Michał Sołowow, za nawrotem pod mostem kostka brukowa była już mocno zniszczona, tam Peugeota 207 S2000 wyniosło z zakrętu i uderzył prawym tylnym kołem w krawężnik. Kielczanin nie zrażony defektem pognał dalej krzesząc iskry spod felgi. W efekcie metę minął ze złamanym zawieszeniem, ale z drugim miejscem w rajdzie."
train,"2010-11-04: Discovery z Robonautą poleci pierwszy i ostatni raz

Trwają przygotowania do ostatniego startu promu kosmicznego Discovery.
Celem misji STS-133 jest dostarczenie na Międzynarodową Stację Kosmiczną (ISS) modułu zaopatrzeniowego Leonardo. Sześcioosobowa załoga ma ze sobą zabrać siódmego członka załogi - robota astronautę nazwanego Robonauta 2.

Start promu kosmicznego Discovery ma odbyć się jutro w piątek, 5 listopada 2010 wieczorem o godz. 19:04 czasu polskiego, czyli 15:04 rano czasu miejscowego (EDT), po wcześniejszym przełożeniu terminu lotu z uwagi na usterki - potwierdziła NASA.

Będzie to 133 lot wahadłowca w kosmos, a także 39-ty i jednocześnie ostatni wykonany przez wahadłowiec Discovery.

NASA pracuje obecnie nad nowym typem statku kosmicznego. Nowy pojazd Orion i rakieta nośna Ares I zastąpią wysłużone wahadłowce.

Jak zwykle start i przebieg misji będzie transmitowany i relacjonowany ""na żywo"" (online) w Internecie poprzez telewizję internetową za pośrednictwem NASA_TV."
train,"Konkurs na najlepsze teksty - nagroda im. Anny Lindh

Unia na rzecz Regionu Morza Śródziemnego zaprasza dziennikarzy do udziału w konkursie na najlepsze teksty, programy lub audycje poświęcone temu rejonowi świata. Zgłoszenia do 20 lipca 2012 r.

Tegoroczną nagrodę specjalną im. Anny Lindh otrzyma najlepszy reportaż lub relacja na temat społeczeństwa obywatelskiego i budowy demokracji. W konkursie mogą wziąć udział materiały dziennikarskie opublikowane lub wyemitowane w telewizji lub radiu w okresie od 1 lipca 2011 r. do 1 lipca 2012 r.

Każdy uczestnik może zgłosić trzy prace – w dowolnym języku, ale z załączonym tłumaczeniem na angielski lub francuski. Pięciu zwycięzców w poszczególnych kategoriach otrzyma zaproszenie do udziału w ceremonii wręczenia nagród, która odbędzie się 18 października w Berlinie. Laureaci konkursu dostaną też nagrody finansowe i zaproszenia do udziału w pracach Fundacji im. Anny Lindh.

Termin nadsyłania prac upływa 20 lipca 2012 r."
train,"2005-07-21: Lublin: Oszust posiedzi albo zapłaci 40 milionów złotych kaucji

40 milionów złotych - taką kaucję orzekł Sąd Apelacyjny wobec Piotra O., oszusta z podlubelskiej miejscowości. 36-latek od 2 lat czeka w areszcie na wyrok za międzynarodowe oszustwa finansowe.

Pochodzący z Biłgoraja mężczyzna jest absolwentem studium medycznego, jednak po wyjeździe do Wielkiej Brytanii kontaktując się z biznesmenami, podawał się za absolwenta elitarnych angielskich szkół wyższych i znanego ekonomistę. Na tę historię nabrał wielu zagranicznych kontrahentów, którzy wpłacali mu pieniądze na poczet ułatwień w zdobyciu kredytu. W ten sposób nabrał się m.in. brazylijski piłkarz Romario, który liczył, że Piotr O. pomoże mu w załatwieniu pożyczki na budowę obiektów sportowych dla utalentowanej młodzieży. Przekazane pieniądze trafiły jednak na prywatne konto 36-latka.

Piotr O. wpadł w Niemczech, gdy chciał zrealizować czeki bez pokrycia w Deutsche Banku i Dresdner Banku. Teraz czeka na ogłoszenie wyroku w lubelskim areszcie. Jeśli jednak uda mu się w ciągu dwóch miesięcy zebrać 40 milionów złotych, oszust będzie mógł zeznawać z ""wolnej stopy"".

Orzeczona przez lubelska Sąd Apelacyjny kaucja jest najwyższą ustaloną do tej pory w Polsce. Jej wysokość, zdaniem sądu, jest adekwatna do majątku Piotra O."
train,"2008-03-27: Kiedy dowiemy się, dlaczego nie można robić zdjęć w niektórych polskich muzeach?

Czy osoba chcąca prowadzić dokumentację fotograficzną dzieł znajdujących się w muzeach jest intruzem? Na czym polega misja instytucji państwowych, jakimi są muzea narodowe? Tego typu pytania pojawiają się w związku z brakiem możliwości dokonywania fotografii w niektórych z polskich placówek gromadzących zasoby dzieł kultury.

Muzea to instytucje gromadzące zasoby dziedzictwa kultury narodów, jednakże dostępność do nich w Polsce jest ograniczana. Gdy ponad pół roku temu wolontariusze działający w polskojęzycznej Wikipedii chcieli wykonać zdjęcia w Zamku Królewskim na Wawelu, otrzymali informację, że regulamin tego zabrania. Podobne problemy pojawiły się następnie z: Muzeum Narodowym w Warszawie oraz Pałacem w Wilanowie. Gdy Stowarzyszenie Wikimedia Polska napisało w tej sprawie List do Ministerstwa Kultury i Dziedzictwa Narodowego, po kilku miesiącach otrzymało wymijającą odpowiedź.
Dyrekcje muzeów tworzą regulaminy korzystania z zasobów muzealnych po to, aby nie uległy one kradzieży, ani zniszczeniu. W co najmniej kilku polskich muzeach, w których wolontariusze chcieli wykonywać zdjęcia, istnieje zapis, że odwiedzający nie mogą wykonywać dokumentacji fotograficznej, tym bardziej, jeśli posiadają profesjonalny sprzęt.

Jeżeli ktoś chciałby mieć fotografię dzieła, może ją co najwyżej zakupić, chociażby w folderze sprzedawanym w danym muzeum. W ten sposób wielu Polaków, w tym osoby mieszkających poza Polską, nie ma pojęcia, jakie zbiory zawierają polskie muzea i dlaczego warto je odwiedzać. Wolontariusze chcieli wykonać zdjęcia bez szkodliwego naświetlania eksponatów błyskami fleszy, aby następnie móc propagować polską kulturę w projektach Wikimedia, głównie w Wikipediach. Ponieważ zasoby tych projektów można wykorzystywać komercyjnie, chcieli wykonać jedynie zdjęcia dzieł, do których wygasły już prawa autorskie oraz same wnętrza muzeów z ich architektonicznymi detalami, także stanowiącymi część dziedzictwa polskiej kultury. Chcieli też, m.in. ze względu na to, że dla celów bezpieczeństwa nie wolno fotografować systemów zabezpieczeń eksponatów, aby ich działania były nadzorowane przez przewodników lub pracowników muzeów.

Dla zilustrowania haseł w Wikipedii można zeskanować reprodukcje np. ze sprzedawanych folderów czy innych publikacji, ale jakość takich kopii zwykle jest o wiele gorsza niż dobrze wykonane zdjęcie.

""Ten Arras Sebastiana Tauerbacha wygląda w rzeczywistości inaczej. Ilu potencjalnych turystów mogłaby skusić taka ilustracja do przybycia na Wawel?""

Jesienią 2007 roku Stowarzyszenie Wikimedia Polska wystosowało list do Ministerstwa Kultury i Dziedzictwa Narodowego z zapytaniem o to, dlaczego nie można uzyskać dostępu do dokumentacji fotograficznej zasobów dziedzictwa narodowego w polskich muzeach, mimo zgody na wszelkie warunki, które wynikają z potrzeby ochrony tychże zbiorów. Odpowiedź, która została wystosowana po kilku miesiącach z ministerstwa, nie odpowiadała jednak na kwestie związane z opisywanym problemem.

Czyją własnością są dzieła kultury?

Prawa autorskie do dzieła wygasają po 70 latach od śmierci autora, jednakże w niektórych polskich muzeach zabrania się wykonywania zdjęć, jak gdyby stanowiły one własność tych instytucji. Stowarzyszenie Wikimedia Polska m.in. z tego względu wystosowało list do Ministerstwa Kultury i Dziedzictwa Narodowego. Czytamy w nim:
""""Poczesne miejsce pośród haseł Wikipedii zajmują artykuły poświęcone polskiemu dziedzictwu narodowemu. Dążąc do zwiększenia atrakcyjności zawartych w nich treści, Wikipedyści chcą wzbogacić je materiałami multimedialnymi, a w szczególności fotografiami opisywanych obiektów, należących do dóbr kultury. W ocenie Stowarzyszenia, działania te przyczyniłyby się istotnie do wzrostu w społeczeństwie (zarówno polskim, jak i światowym) świadomości wartości i treści gromadzonych w Polsce zbiorów kulturalnego dziedzictwa ludzkości oraz do upowszechnienia wartości historii, nauki i kultury polskiej, jak też i do kształtowania wrażliwości poznawczej i estetycznej. Zamieszczenie bogatej dokumentacji fotograficznej tych dóbr (a w przyszłości innych rejestracji multimedialnych) w Wikipedii przyczyniłoby się również do ich trwałej ochrony, gdyż taka niematerialna forma cyfrowa może okazać się trwalsza od ich materialnej substancji.

""Wobec powyższego, działania te powinny zdaniem wnioskodawcy spotkać się ze zrozumieniem, a wręcz z aktywnym wsparciem podmiotów powołanych do gromadzenia i przechowywania dóbr kultury. Wsparcia Wikipedystom powinny udzielać zwłaszcza podmioty publiczne, których celem statutowym jest realizacja interesu publicznego poprzez umożliwianie korzystania ze zbiorów - dóbr kultury narodowej - powierzonych im przez społeczeństwo.

Niestety, w opisanych powyżej działaniach Wikipedyści napotykają na niezrozumiałe i nieuzasadnione przeszkody. Przede wszystkim, postanowienia regulaminów polskich muzeów zawierają zwykle generalny zakaz robienia zdjęć. Na przykład, regulamin Zamku Królewskiego na Wawelu zawiera następujące postanowienia:

""Na stronie internetowej muzeum zakaz ten wyrażono w formie absolutnej, bez jakiejkolwiek informacji o możliwości uzyskania zgody.""

""Wobec powyższych postanowień regulaminu, Stowarzyszenie zwróciło się do dyrektora Zamku Królewskiego na Wawelu z prośbą o umożliwienie wykonania dokumentacji fotograficznej na terenie Zamku w Pieskowej Skale oraz Zamku Królewskiego na Wawelu. Stowarzyszenie otrzymało pocztą elektroniczną odpowiedź negatywną, bez jakiegokolwiek uzasadnienia. Zaoferowano jednak udostępnienie zdjęć „Archiwum Fotograficznego” muzeum. Jako podstawę prawną odmowy wskazano Stowarzyszeniu w rozmowach telefonicznych prawo do wizerunku oraz fakt, że „Zamek Królewski na Wawelu” stanowi zastrzeżony znak towarowy. Podobną argumentację (wraz z dodatkowym powołaniem się na prawo własności) zawiera wypowiedź przedstawiciela muzeum opublikowana w prasie (Echo miasta, „Wawel zastrzeżony”, 2007/05/17). W wypowiedzi tej stwierdzono ponadto, że fotografie rzekomo „wolne od praw” można uzyskać na stronie internetowej muzeum. Co istotne, na stronie internetowej muzeum znajduje się informacja: „nazwa, wizerunek i logo Zamku są zastrzeżone w Urzędzie Patentowym RP.”""

""Przedstawiciel Muzeum Narodowego w Warszawie odpowiedział na podobną prośbę Stowarzyszenia, że

""Z kolei przedstawiciel Muzeum ""Pałac w Wilanowie"" wyjaśnił, że w zbiorach muzeum znajdują się przedmioty stanowiące własność prywatną, a biorąc te przedmioty w depozyt, muzeum nie zostało upoważnione „do dysponowania ich wizerunkami bez zgody ich właścicieli.” Wobec powyższego, postawiono następujące warunki wyrażenia zgody na zrobienie zdjęć:

""Muzeum ""Pałac w Wilanowie"" przedstawiło również Stowarzyszeniu umowę, w której ograniczyło liczbę zdjęć do 3 oraz wymagało opublikowania zdjęć w obniżonej jakości. Jako podstawę prawną wyżej opisanych działań wskazano art. 4 Ustawy z dnia 23 lipca 2003 r. o ochronie zabytków i opiece nad zabytkami, a także art. 140 oraz art. 712 par. 2 kodeksu cywilnego.

""Zdaniem wnioskodawcy, powyższe działania muzeów uniemożliwiające lub istotnie ograniczające możliwość wykorzystania fotografii polskich dóbr kultury w Wikipedii, stanowią naruszenie polskiego prawa.""

Administracja muzeów, szczególnie Muzeum Narodowego w Warszawie, przywłaszcza więc prawa do dzieł kultury, które zgodnie z prawem autorskim należą do domeny publicznej (a przynajmniej znaczna część tych dzieł), czyli każdy obywatel, instytucja czy firma ma prawo we własnym zakresie do wykorzystywania ich także w celach komercyjnych.

Dalsza część listu odnosi się do kwestii prawnych, w szczególności do ustawy o muzeach:

""""Działania muzeów stanowią przede wszystkim naruszenie postanowień Konstytucji RP. Zgodnie z art. 6 Konstytucji, Rzeczpospolita Polska stwarza warunki upowszechniania i równego dostępu do dóbr kultury, a także udziela pomocy Polakom zamieszkałym za granicą w zachowaniu ich związków z narodowym dziedzictwem kulturalnym. Zgodnie z art. 73 Konstytucji, każdemu zapewnia się wolność korzystania z dóbr kultury. Powszechny i równy dostęp, o którym mowa w art. 6, jest możliwy między innymi dzięki Wikipedii i Wikipedystom. Dzięki ich zaangażowaniu Wikipedia jest dostępna dla każdego przez Internet na zasadach wolnej licencji. Nie sposób też nie docenić pomocy w zachowaniu związków z dziedzictwem kulturalnym, jaką dzięki Wikipedii uzyskują Polacy zamieszkali za granicą. Oznacza to, że Wikipedia będąca sumą prywatnych inicjatyw Wikipedystów, istotnie przyczynia się do realizacji obowiązków muzeów wyrażonych w powyższych przepisach konstytucyjnych.

""Obowiązki te zostały skonkretyzowane m.in. w ustawie o muzeach. Cele muzeów, określone w Art. 1 tej ustawy, pokrywają się z celami, jakie zrealizowane zostałyby w wyniku udostępnienia w Wikipedii fotografii gromadzonych przez nie dóbr kultury. Co więcej, zgodnie z Art. 2 tej ustawy, muzea są zobowiązane m.in. do popierania działalności upowszechniającej kulturę, a taką niewątpliwie prowadzą Wikipedyści, którzy bez wynagrodzenia i w szeroko pojętym interesie społecznym tworzą internetową encyklopedię.

""Zgodnie z art. 25 ustawy o muzeach, muzeum pobiera opłaty za przygotowanie i udostępnianie zbiorów do celów innych niż zwiedzanie, w szczególności za sporządzanie fotografii. Zdaniem wnioskodawcy, istnienie tego przepisu potwierdza brak generalnego uprawnienia muzeów do zakazywania fotografowania gromadzonych w nich dóbr kultury. Muzeum może jedynie pobrać opłatę, a i to jedynie za przygotowanie i udostępnienie zbiorów do fotografowania. Innymi słowy, jeżeli aktualna ekspozycja zbiorów nie wymaga przygotowania i udostępnienia, muzeum nie może nawet żądać opłaty za fotografowanie.

""Z kolei wprowadzony w 2005 roku art. 25a przedmiotowej ustawy nie może stanowić podstawy do konstruowania jakiegoś wyłącznego prawa muzeów do dygitalizowania ich zbiorów. Taka wyłączność jest bowiem sprzeczna z ogólnymi celami muzeów, a w szczególności z zasadą udostępniania zbiorów szerokiej publiczności.""""

Wobec powyższego sądzić można, że muzea uchylają się od popierania działalności mającej na celu upowszechnianie kultury.

Czy wykonywanie zdjęć w muzeach może przyczynić się do kradzieży lub zniszczenia dzieł?

Na swoim blogu jeden z Wikipedystów, edytujący pod nickiem Adziura, pyta retorycznie:

Nie chodzi tutaj tylko o kwestię kradzieży. Czy ujawnienie informacji o istnieniu dzieła koniecznie prowadzić musi do zwiększenia prawdopodobieństwa jego kradzieży? Jak się okazuje, wątpliwości co do fotografowania w muzeach istnieją nie tylko w Polsce. Luwr, jedno z największych muzeów świata, do niedawna zezwalało wszystkim zwiedzającym na wykonywanie dowolnych zdjęć. Od września 2005 roku wprowadzany jest stopniowy zakaz fotografowania, obejmujący obecnie m.in. dział malarstwa francuskiego, hiszpańskiego i włoskiego, w tym słynną Monę Lisę Leonarda da Vinci, chociaż tę na razie można swobodnie fotografować. Regulamin nie precyzuje jednak przyczyn wprowadzenia takich restrykcji - nie wiadomo zatem, czy dyrekcja miała na uwadze względy konserwatorskie, porządkowe czy chęć zapobiegnięcia kradzieżom.

Władze Stowarzyszenia Wikimedia Polska jednakże w liście do ministerstwa zaznaczyły, że fotografowanie ma odbywać się w warunkach niezagrażających zbiorom.

Natomiast w odpowiedzi, wystosowanej przez ministerstwo czytamy, że

Jak więc widać odpowiedź na list, w którym wyraźnie napisano, że można wykonywać zdjęcia bez uszkodzenia zbiorów, brzmi ""nie można"". Regulaminy i statuty zamykają możliwość ""fotografowania lub filmowania obrazów [przez każdego], kto wyraża taką chęć, ale na warunkach uzgodnionych z dyrekcją muzeum, odpłatnie lub darmowo"". Nawet biorąc pod uwagę wymogi konserwatorskie. Dalej jednak nie wiadomo, dlaczego nie można.

Jeżeli nie wiadomo, o co chodzi....

W komentarzach do zaistniałej sytuacji, pojawiały się opinie, że dyrekcje muzeów głównie dbają o interesy fotografów oraz własne, ponieważ dzięki monopolizacji usług związanych z szerzeniem kultury tylko oni mogą dystrybuować kopie dzieł kultury, jednocześnie zarabiając na sprzedaży tych kopii.

Piotr Waglowski na swojej stronie zamieścił m.in. taką opinię:
Podobne uwagi znalazły się w komentarzach na jego stronie czy na blogach wikipedystów Adziury i Gardomira

Problem poruszony przez Stowarzyszenie Wikimedia Polska nie odnosi się tylko do możliwości wykonywania zdjęć przez wolontariuszy działających w projektach Wikimedia. Nie dotyczy on nawet kwestii wykonywania zdjęć bez opłat, bo ta kwestia nie była podważana, ale w ogóle możliwości wykonywania zdjęć w muzeach. Dotyczy to każdego, kto chciałby wejść do muzeum i wykonać dla siebie serię zdjęć i wykorzystać w dowolnym celu (jeśli prawa autorskie wygasły do fotografowanych dzieł) lub na własny użytek (w pozostałych przypadkach).

Profanacja czy promocja.

Na zapytanie o możliwość wykonania zdjęć Muzeum ""Pałac w Wilanowie"" odpowiedziało: """"Materiał będzie wybrany i udostępniony ze zbiorów Muzeum, albo pracujący pod nadzorem pracownika Muzeum fotograf, działający na Państwa zlecenie, wykona zdjęcia w taki sposób, by obiekty niebędące własnością Muzeum ""Pałac w Wilanowie"" były bardzo słabo widoczne.""""

Czy to oznacza, że nieprofesjonalny fotograf, albo ściślej osoba niebędąca fotografem tego muzeum mogłaby sprofanować dzieło sztuki poprzez nieumiejętne wykonanie zdjęcia? Do ilustracji artykułów w Wikipedii potrzebne są zdjęcia konkretnych obiektów, co do których wygasły prawa autorskie, a w innych przypadkach tylko wtedy, gdy osoba dysponująca do nich takimi prawami zgodzi się na zamieszczenie zdjęć na wolnej licencji. Kto jest właścicielem przedmiotu nie jest istotne. Istotne jest tylko to, czy prawa autorskie do danego dzieła już wygasły i na jakich zasadach można używać zdjęć pozostałych obiektów, aby nie łamać prawa.

W tej chwili także na stronach muzeów są dostępne zdjęcia dzieł sztuki, ale w niskiej rozdzielczości, co oznacza, że ich jakość jako ilustracji jest słaba. Tego typu ilustracje trudno byłoby uznać jako sposób na promocję dorobku kulturowego.

Muzeum Narodowe w Warszawie odpowiedziało, że """"ze względu na specyfikę wolnej licencji nie wyraża zgody na wykorzystywanie reprodukcji dzieł będących własnością … Muzeum do zilustrowania wolnej encyklopedii internetowej"""". Wolne licencje, nie tylko GFDL, ale i wszelkie inne dozwolone w projektach Wikimedia pozwalają na dalsze modyfikacje i komercyjne ich wykorzystanie. Obraz Mony Lisy, ze względu na to, że znajduje się w domenie publicznej, wielokrotnie był modyfikowany przez artystów bez uszczerbku dla reputacji tego dzieła. Może nawet to świadczyć o jego popularności, ponieważ jest obiektem inspiracji dla artystów. Jego profanowanie jest więc zarazem także jego promowaniem.

Polską kulturę próbuje się promować poprzez eksponowanie narodowych dzieł sztuki, jednak zamykanie drzwi dla szerszej akcji ich digitalizacji proces ten wstrzymuje. Kulturalnym towarem eksportowym stają się raczej grupy muzyczne, takie jak Behemoth, niż wiekowe dzieła. Świadczy to nie tylko o dzisiejszych trendach i żywym rozwoju kultury, ale także o nieistnieniu w mediach masowych elementów kultury dawnej.

Zamknięte drzwi i zniewolona kultura.

Prawie rok temu wśród członków Stowarzyszenia Wikimedia Polska trwała dyskusja, czy w ramach tzw. Wikikonkursu przeznaczać pieniądze na pokrycie kosztów związanych z wykonywaniem zdjęć przez wolontariuszy podczas koncertów i festiwali różnych odmian rocka, czy też przeznaczać je na pokrywanie kosztów dojazdu do muzeów.

Okazało się, że w obu przypadkach pojawiają się podobne problemy. Organizatorzy koncertów, mimo że informacje o zespołach muzycznych w Wikipedii pojawiają się wysoko w rankingach wyszukiwarek, sceptycznie podchodzili do kwestii udzielania akredytacji fotograficznych. Koszta wejść na koncerty zaś były bardzo wysokie, a poza tym, aby wykonać dobre zdjęcie pod sceną, te akredytacje były potrzebne.

Organizacje zbiorowego zarządu związane ze światem artystycznym posuwają się nawet do tego, aby zawłaszczać to, co zostało uwolnione, poprzez pobieranie opłat za utwory, których twórcy zgodzili się na ich komercyjne wykorzystanie. Tym samym zamknięty świat urzędników stoi w opozycji do ruchu wolnej kultury, którego zwolennicy chcieliby, aby dostęp do dzieł kultury był bardziej swobodny.

Przepisy niepozwalające na zdobywanie materiałów do publikowania zdjęć dzieł, do których prawa autorskie wygasły, wydają się absurdalne. Jak na razie nie zajęła się nimi jeszcze komisja ""Przyjazne Państwo"", która do usuwania tego typu absurdów została powołana. Co więcej, ministerstwo ma znaczny problem z muzeami, ponieważ brak jest aktualnych przepisów o ochronie zbiorów, a nawet obecnie straciły moc przepisy o ulgach dla zwiedzających muzea. Mimo wszystko Polacy, a także rzadko odwiedzające kraj środowisko polonijne, nadal więc nie mają łatwego dostępu do informacji o własnym dziedzictwie kultury.

Barbarzyńcy u bram.

Leszek Kołakowski w eseju ""Szukanie barbarzyńcy"" pisał:
Ruch wolnej kultury jest przeciwstawny tradycji zawłaszczania dzieł kultury przez nielicznych, nie tylko przez twórców, a głównie przez wydawców, jednostki i organizacje, których funkcją jest dystrybucja treści kultury. Zgodnie z podejściem Kołakowskiego te dwie tradycje mogą siebie wzajemnie kwestionować i uważać za barbarzyńskie.

Jednakże nie oznacza to braku możliwości otwarcia się na siebie ruchu wolnej kultury oraz instytucji będących strażnikami dziedzictwa kulturowego. W trakcie rozmów między członkami Stowarzyszenia Wikimedia Polska padały argumenty, że cele zarówno tej organizacji jak i samych muzeów a także Ministerstwa Kultury i Dziedzictwa Narodowego są zbieżne, ponieważ rezygnacja ze zbyt zbiurokratyzowanych i nieprzyjaznych dla obywatela regulaminów mogłaby poprawić wizerunek tych instytucji.

O tym, że tego typu regulaminy nie są koniecznością, świadczy chociażby częste wyrażanie zgody na fotografowanie obiektów w szeregu polskich muzeów, do których docierali użytkownicy projektów Wikimedia. W zasobach Wikimedia Commons zebrano już do tej pory setki zdjęć z kilkudziesięciu różnych placówek muzealnych w Polsce."
train,"2007-07-05: Wykoleiło się metro w Londynie

W zachodniej części londyńskiego metra pomiędzy Mile End i Bethnal Green na trasie Central Line wykoleiło się metro krótko po 9:00 czasu brytyjskiego podczas porannych godzin szczytowych wymuszając na setkach pasażerów przejście pieszo reszty trasy do następnej stacji.

Transport for London powiedziało, że 20 osób otrzymało opiekę lekarską, z czego 5 zostało przewiezionych do szpitala z małymi obrażeniami włączając w to problemy z oddychaniem. Podczas wypadku wydostało się dużo kurzu.

Pasażerowie początkowo bali się, że to bomba wybuchła, lecz pracownik TfL będący w pociągu zdołał uspokoić ich mówiąc, że było to wykolejenie. Zostało to następnie potwierdzone przez kierującego wagonami.

Chris Christofi, będący w pociągu opisał to dla BBC słowami: ""Poczuliśmy silne szarpnięcie pod spodem, które spowodowało, że wagony poruszało się w górę, w dół i na boki. Niektóre okna wydawały się eksplodować, a do wagonów dostawała się sadza. Wiele osób płakało i było zdenerwowanych, wiele osób się przewracało. Myśleliśmy, że to była bomba"".

W oświadczeniu nadinspektor British Transport Police Ellie Bird powiedział: ""nic nie sugeruje, że incydent był jakkolwiek powiązany z terroryzmem"".

Kursy na linii Central Line zostały zawieszone pomiędzy stacjami Leytonstone i Liverpool Street, powodując duże opóźnienia na reszcie linii."
train,"Bytomskie przyspieszone wybory samorządowe 16 września

Jak donosi Życie Bytomskie, ostateczny termin wyborów na prezydenta miasta odbędą się 16 września.. Władze przez ten sezon będą mieli wyjątkowo dużo czasu na obmyślenie strategii i sfinansowania swojego działania."
train,"2005-08-29: Koniec dwudziestego Polconu

W Błażejewku niedaleko Poznania zakończyła się dwudziesta edycja Polconu, najstarszego polskiego konwentu fanów fantastyki. Zaczął się on 25 sierpnia. Podczas sobotniej ceremonii Nagroda im. Janusza A. Zajdla przyznana została Jackowi Dukajowi oraz Annie Brzezińskiej. Tegoroczny Polcon organizował poznański klub fantastyki ""Druga Era"".

Z okazji dwudziestej rocznicy pierwszego polskiego konwentu, tegoroczna edycja odbyła się w tym samym ośrodku wczasowym co pierwsza. Jak zwykle najważniejszym wydarzeniem konwentu było głosowanie na Nagrodę im. Janusza Zajdla. Otrzymali ją w tym roku Jacek Dukaj za powieść ""Perfekcyjna niedoskonałość"" oraz Anna Brzezińska za opowiadanie ""Wody głębokie jak niebo"". W głosowaniu udział brało 199 uczestników Polconu. Sami laureaci nie pojawili się jednak na konwencie.

Wśród gości konwentu był między innymi pierwszy poza samym Zajdlem laureat Nagrody, Marek Baraniecki, nagrodzony w roku 1985 za opowiadanie ""Głowa Kasandry"". Zjawili się też czterej inni zdobywcy Nagrody - Ewa Białołęcka, Marek S. Huberath, Andrzej Sapkowski, Rafał A. Ziemkiewicz, a także wielu innych pisarzy, takich jak Jarosław Grzędowicz, Maciej Guzek, Jacek Inglot, Witold Jabłoński, Jacek Komuda, Maja Lidia Kossakowska, Łukasz Orbitowski, Maciej Parowski, Wit Szostak, Iwona Surmik, Wojciech Szyda.

Oprócz spotkań z pisarzami, nie brakowało również punktów programu przeznaczonych dla miłośników gier fabularnych, bitewnych, karcianych i planszowych, komiksów oraz filmów. Odbyły się też liczne konkursy."
train,"2010-12-19: Białoruś: po zakończeniu wyborów pobity kandydat na prezydenta i dziennikarz

Kandydat na urząd Prezydenta Białorusi i lider kampanii społecznej ""Mów Prawdę"" Uładzimir Niaklajeu, został pobity do nieprzytomności przez osoby w mundurach białoruskiej milicji OMON.
Do zdarzenia doszło w centrum Mińska, kiedy Uładzimir Niaklajeu wraz z grupą swoich zwolenników szykował się do drogi na Plac Październikowy, na którym miała odbyć się demonstracja przeciwników urzędującego prezydenta. Według relacji Wiktara Harbaczou, męża zaufania ze sztabu kampanii Niaklajeua, po załadowaniu do samochodu urządzeń nagłaśniających, które miały zostać dostarczone na miejsce demonstracji opozycji, z nieoznakowanego autobusu wyszła grupa kilkudziesięciu funkcjonariuszy OMON-u, którzy użyli przemocy wobec grupy opozycjonistów. Obrażenia odniosło wielu opozycjonistów a sam Uładzimir Niaklajeu został w stanie nieprzytomności przewieziony karetką do szpitala. Sprzęt nagłaśniający został zabrany.

Mniej więcej w tym samym czasie doszło do pobicia i uwięzienia w samochodzie ""przez nieznanych sprawców"" Antona Wiernickiego, korespondenta rosyjskiej telewizji ""Pierwyj kanał"", według dziennikarza do incydentu doszło gdy filmował kolumnę uczestników opozycyjnej demonstracji."
train,"2010-05-19: Sytuacja powodziowa w Polsce 19 maja 2010

W ciągu kilku ostatnich dni na terenie południowej Polski, rzeki w dorzeczu Wisły i Odry rzeki wielokrotnie przekroczyły stany alarmowe, doprowadzając do podtopień, przemakania wałów i ewakuacji ludności. Poniżej znajduje się stan zagrożenia dla konkretnych obszarów w dniu 19 maja 2010.

W stosunku do dnia poprzedniego stany alarmowe przekroczone zostały także na Wiśle na odcinku aż pod Warszawę, dodatkowo podobna sytuacja jest na wpadającej do niej Pilicy. Stany alarmowe przekroczone są też na Sanie, Baryczy, czy na górnym biegu Bzury.

Na dzień następny przygotowana została kolejna specjalna strona: Sytuacja powodziowa w Polsce 20 maja 2010.

Sytuacja powodziowa w zlewni Odry.

W Rybniku, Raciborzu i Gliwicach sytuacja rano ulegała poprawie.

Bytom.

Wjazd na Obwodnicę Północną Bytomia był utrudniony zarówno z ulicy Strzelców Bytomskich, będącej częścią drogi krajowej nr 11, jak i na skrzyżowaniu ul. Celnej z Zachodnią. Dzień wcześniej udało się przywrócić kursowanie linii tramwajowych nr 19 i 31 – przerwa była spowodowana zalaniem torowiska na wysokości Centrum Handlowego M1.

Jednocześnie intensywne opady uniemożliwiły kontynuowanie prac w przebudowie ulic Łagiewnickiej i Świętochłowickiej. Spowoduje to kolejne opóźnienie w oddaniu drogi do użytku.

Opole.

Przed południem sztab kryzysowy zapowiedział, że mosty na Odrze w centrum miasta nie będą zamknięte dla ruchu samochodowego (taka plotka została rozpuszczona w mieście). Stan wody w Odrze jest wysoki, ale nie wymaga zamknięcia mostów. Dotyczyć to może tylko obwodnicy miasta - wał, na którym została zbudowana, ogranicza przepływ wody w rzecze.

W dzielnicy Zaodrze (zalanej podczas powodzi w 1997) widoczne są oznaki paniki - niektórzy wzywają m.in. do ewakuacji szkół. Ratusz zapowiedział, że ewakuacja nie jest potrzebna, gdyż przerwanie wałów miastu nie grozi. Mimo to w niektórych sklepach zabrakło dzień wcześniej chleba i wody mineralnej, wykupowanej masowo przez mieszkańców.

Wielu kierowców z Zaodrza zaparkowało swoje samochody dalej od podnoszącej się Odry. Nie działają niektóre sklepy na Zaodrzu oraz na wyspie Pasieka, w innych brakuje niektórych towarów.

Przed godziną 22 Odra osiągnęła wysokość 726 centymetrów, która nie grozi przerwaniem wałów w centrum miasta. Nie wiadomo jednak, jak długo fala kulminacyjna będzie przechodzić przez miasto. Woda przedarła się jednak przez wały w dzielnicach Metalchem (tam przy rzece znajduje się stary, niemiecki wał z 1905 roku, praktycznie do dzisiaj nie był remontowany i naprawiany) oraz Groszowice. Zamknięto także fragment obwodnicy miasta w okolicach sklepu Makro.

Wrocław.

Na oficjalnej stronie internetowej Wrocławia www.wroclaw.pl pojawił się alert dla mieszkańców o nadchodzącej fali.

Skrócona treść komunikatu:

""W czwartek 20 maja 2010 w godzinach przedpołudniowych osiedla: Nowy Dom, Opatowice, Blizanowice, Trestno i Mokry Dwór będą odcięte od pozostałej części miasta przez falę powodziową.""

Link do rozwinięcia komunikatu: Komunikat powodziowy dla miasta Wrocław.

Zabrze.

Woda na Kłodnicy w dzielnicy Makoszowy przestała przybierać, jednak dalej są umacniane wały przeciwpowodziowe, które zostały najpierw podniesione, później uszczelnione workami z piaskiem.

Ruda Śląska.

W Rudzie Śląskiej doszło do licznych podtopień. Najgorsza sytuacja panuje przy terenach eksploatacji kopalni. Ze względu na ukształtowanie terenu, wody nie są przyjmowane przez podłoże gruntowe, co powoduje miejscowe podtopienia. Do wystąpienia wód z koryt doszło w dzielnicach Bielszowice, Ruda, Kochłowice, Bykowina, Halemba.

Sytuacja na Małej Panwi.

W Krupskim Młynie poprzedniego dnia z brzegów wystąpiła Mała Panew, zalewając część ulic w miejscowości.

Sytuacja powodziowa w zlewni Wisły.

Przerwane zostały wały na Wiśle w dużych miastach: Krakowie, Sandomierzu i Tarnobrzegu.

Bielsko-Biała.

Deszcz przestał padać. Szkoły znów są otwarte, lekcje odbywają się zgodnie z planem. Poziom wody w rzekach opada.

Kraków.

W nocy z wtorku na środę Wisła przerwała wały przeciwpowodziowe w okolicy ul. Zakole Wisły. Zalane są m.in. okoliczne ogródki działkowe oraz Wojewódzka Stacja Przeciwpowodziowa. Ul. Nowohucka jest zamknięta do odwołania. Trwają prace przy odbudowie wału. Most Dębnicki nadal jest zamknięty. Lokalnie, woda odcina od miasta mieszkańców Podgórza, w tym osiedla w okolicy zalewu Bagry.

Natomiast w innym miejscu Krakowa około godziny 9.50 pękł na długości około 150 metrów wał w okolicach ulicy Wioślarskiej (przy moście zwierzynieckim). W tym miejscu natychmiast zorganizowano akcję zabezpieczania przecieku w której brali udział strażacy z Państwowej Straży Pożarnej, Strażacy z Ochotniczych Straży Pożarnych z Krakowa i okolic, żołnierze, strażnicy miejscy, około 100 mieszkańców Krakowa, oraz więźniowie osadzeni w areszcie przy ul. Montelupich.

Jednym z budynków zagrożonych pękającym wałem było schronisko dla zwierząt przy ul. Rybnej. Po apelu dyrekcji schroniska, wielu Krakowian zabrało zwierzęta mieszkające w azylu do swoich domów.

Mielec.

Wodowskaz przy moście na Woli Mieleckiej odnotował spory spadek wody, aż 58 centymetrów, do poziomu 761 centymetrów. Woda zalała ulice Zagrody, częściowo Flisaków, częściowo Teligi, Wiejską oraz ulice na Osiedlach Wojsław i Rzochów. Strażacy cały dzień ratowali domy workami z piaskiem, ale rekordowego naboru wody to nie powstrzymało. Nie jest jasne, czy tak znaczny spadek wody w Wisłoce oznacza koniec fali kulminacyjnej, która w godzinach wieczornych miała być w Mielcu, czy efekt przerwania wału w Książnicach. W godzinach wieczornych Wisłoka przelała się przez niewielki wał w tej miejscowości, a później go przerwała. Nie ma pewności, co dokładnie się stało, bo służby ratunkowe nie dotarły po zmroku na miejsce zdarzenia. Woda popłynęła do Książnic i w kierunku Kiełkowa oraz Podleszan. Zarządzono ewakuację, strażacy zabezpieczali następne domy, starali się budować prowizoryczne tamy. Droga Wola Mielecka – Przecław została zablokowana. Woda zaczęła przesiąkać przez wały w Złotnikach oraz wylewać się z koryta w Woli Mieleckiej, podtapiając posesje. W Książnicach ucierpiał zabytkowy kościół, szkoła i cmentarz. Najgorsza sytuacja panowała w Ziempniowie. Tam rzeka Breń przerwała na odcinku 80 metrów wał w miejscu, gdzie budowana była nowa śluza. Wał został usypany w ostatniej chwili i nie wytrzymał naporu. Po przerwaniu tego zabezpieczenia doszło do cofania wód. Wisła zaczęła wpływać do Brnia i zalewać Ziempniów, Słupiec i Zabrnie. Z Ziempniowa 250 osób wywieziono, spora część opuściła domostwa już na łódkach. Breń był niezwykle groźny także w Zabrniu i Kosówce, gdzie doszło do licznych przesiąków. Mieszkańcy wsi zostali wezwani do ewakuacji. Groźny był Potok Zgórski w Podborzu. Woda zalała drogi i stadion. Potok długo utrzymywał się na bardzo wysokim poziomie, wały zaczęły przesiąkać. Od 16:00 jednak zaczął powoli opadać. Cały czas trwała walka o utrzymanie wałów w gminie Borowa na Wiśle i w Brniu. Dotyczyło to także miejsc, gdzie jest modernizacja lub przebudowa wałów i zabezpieczenia były niepełne lub prowizoryczne. Około 22:00 woda przelała się przez drogę Mielec – Szczucin w Słupcu, blokując przejazd. Wisłoka odcięła dojazd do mostu w Gawłuszowicach, cały czas pracują mosty w Przecławiu i Mielcu. Nieczynna jest kładka w Podleszanach i lokalne drogi w gminie Wadowice Górne, Borowa, Czermin, Przecław, Mielec. Do akcji w powiecie mieleckim zostali skierowani strażacy ochotnicy i zawodowcy z kilkunastu powiatów Podkarpacia oraz żołnierze z podkarpackich jednostek i żandarmeria wojskowa. Do Mielca dotarły także posiłki policyjne oraz dodatkowy sprzęt. Punkty ewakuacyjne były w budynkach szkół, między innymi w Rydzowie i Ziempniowie. Mieszkańcy zagrożonych terenów posiadających traktory transportowali worki z piaskiem z miejsca ich przygotowywania na wały rzeczne. Wywieziono mieszkańców lub zwierzęta z przynajmniej kilkuset gospodarstw. Woda pitna w wodociągu w Mielcu nie jest skażona. Plakaty z taką informacją w mieście były nieprawdziwe. Służby ratunkowe apelują do mielczan o pozostanie w domach, nieprzemieszczanie się w okolice rzek. Przez cały dzień samochody gapiów utrudniały akcję ratunkową. W Podleszanach policja starała się usuwać tłumy ludzi. Na podkarpackim odcinku Wisły może wystąpić duże ryzyko zagrożenia spowodowane spływem wody z Małopolski. 

Wodowskaz w Szczucinie: stan alarmowy przekroczony o ok. 3 m.

Wodowskaz w Kole k/Tarnobrzega: stan alarmowy przekroczony o 67 cm. 

Wisła osiągała poziom wyższy niż w 1997 roku. W ciągu najbliższej doby w wyniku spływu wód opadowych oraz zwiększonego odpływu ze zbiorników w dolnym biegu Wisłoki i Wisłoka, a także na mniejszych bezpośrednich dopływach Wisły, prawdopodobny dalszy wzrost poziomu wody powyżej stanów alarmowych, natomiast na Sanie poniżej ujścia Wisłoka powyżej stanów ostrzegawczych. Na Wiśle poniżej ujścia Dunajca wzrost poziomu wody powyżej stanów alarmowych.

Warszawa.

W Warszawie trwają przygotowania do przyjęcia fali powodziowej która powinna dotrzeć do miasta już w piątek. Wtedy stan Wisły wzrosnąć ma do poziomu 8 m, będzie to najwyższy stan rzeki w tym rejonie od kilkudziesięciu lat. W samej Warszawie i powiatach graniczących z rzeką Wisłą wojewoda Mazowiecki ogłosił o godzinie 14:00 stan pogotowia przeciwpowodziowego, w miejskich rezerwach przygotowanych jest 170 tyś. worków z piaskiem, specjalne maszyny, które mają pomagać ładować go do worków, a także ponad 2 tysiące m² geowłókniny, która wzmacnia wały przeciwpowodziowe przygotowane z worków z piaskiem. Gotowych do użycia jest również 11 łodzi, które w wypadku zagrożenia mają zostać użyte do ewakuacji ludności.

Sytuacja powodziowa w zlewni Warty.

O godz. 7 rano stany alarmowe na Warcie były przekroczone aż do Koła, gdzie określony został wg urządzeń ""przekroczony stan ostrzegawczy"". Stany alarmowe przekroczone były nadal na jej większych dopływach: Liswarcie, Nerze i Prośnie.

Sytuacja powodziowa w zlewni Sanu.

Rzeszów.

Rzeka Wisłok zagraża również osiedlu Drabinianka, dlatego zdecydowano się na całkowite otwarcie śluz na Zaporze, co równoznaczne jest z większym zalaniem terenów Bulwarów. Na ul. Dębickiej wylał potok Przyrwa, zaś potok Młynówka podtapia osiedle Paderewskiego. Najgorzej jest na osiedlu Słocina, gdzie wylała Młynówka. Trwa tam przygotowanie do ewakuacji ludzi, ponieważ woda zaczęła wdzierać się do domów. Na osiedlu Biała (dwa lata temu włączonym do Rzeszowa) został przekroczony o ponad metr stan alarmowy na Strugu."
train,"2007-07-09: Minister Sportu Tomasz Lipiec podał się do dymisji

Tomasz Lipiec jest kolejną po Andrzeju Lepperze osobą, która opuścił dziś skład Rady Ministrów. Minister Sportu podał się do dymisji. Jego dymisja została przyjęta - poinformował rzecznik rządu.

""W wypadku pana Leppera, skądinąd także pana Lipca, są poważne przesłanki, żeby sądzić, że mogli być oni zamieszani w działalność o charakterze przestępczym"" - powiedział Jarosław Kaczyński. Dodał, że nie ma ""rozstrzygających dowodów"" i ""nie do niego należy orzekanie jak było naprawdę. Ale to jest dla nas wystarczająca przesłanka, aby poprosić o dymisję"".

W minionym tygodniu CBA zatrzymało dyrektora i wicedyrektora Centralnego Ośrodka Sportu (Krzysztofa S. i Tadeusza M.) pod zarzutem korupcji. Zostali zatrzymani w wyniku wręczenia im kontrolowanej łapówki. Władzę nad nimi sprawował Lipiec.

Odwołania Tomasza Lipca ze stanowiska żądała opozycja twierdząc, że prokuratura w Warszawie prowadzi sprawę dotyczącą nadużyć między 2004 a 2005 rokiem w Ośrodku Sportu i Rekreacji w Warszawie. Wówczas dyrektorem był Tomasz Lipiec.

Dziś były minister sportu przebywał razem z prezydentem na Ukrainie gdzie dużo czasu poświęcono rozmowom dotyczącym przygotowań do Euro 2012."
train,"2008-11-20: Międzynarodowa Stacja Kosmiczna ma 10 lat

W lipcu swoje 50 urodziny obchodziła NASA. Dziś mija 10. rocznica budowy Międzynarodowej Stacji Kosmicznej. Dokładnie dnia 20 listopada 1998 r. wystartowała rosyjska rakieta nośna Proton-K z kosmodromu Bajkonur w Kazachstanie, która wyniosła na orbitę moduł Zarja, który był zalążkiem przyszłej Międzynarodowej Stacji Kosmicznej (ISS).

Międzynarodowa Stacja Kosmiczna (skrót ISS z ang. ""International Space Station"", MKS ros. ""Mieżdunarodnaja Kosmiczieskaja Stancija"") to pierwsza stacja kosmiczna wybudowana z założenia przy współudziale wielu krajów.

Nowa międzynarodowa stacja kosmiczna ISS (potocznie zwana Alfą) rodziła się w bólach. Pierwszy moduł Zarja zbudowali Rosjanie za amerykańskie pieniądze. Budowę sfinansowały Stany Zjednoczone, Zaria powstawała w rosyjskich Zakładach Chruniczewa. Drugi moduł Unity - powstał w amerykańskich zakładach Boeinga. Połączone zostały na orbicie w grudniu 1998 roku. Odtąd Alfa oczekiwała na moduł mieszkalny Zwiezda, który pozwoli załodze zamieszkać na pokładzie stacji. Pierwsi kosmonauci wprowadzili się na stację dwa lata później, dokładnie 2 listopada 2000 roku, William Shepherd, Jurij Gidzenko i Siergiej Krikalow zameldowali się jako pierwsza załoga na pokładzie stacji.

Alfa, ISS czy MKS?

Spór o nazwę stacji ma bogatą historię i do dziś nie został ostatecznie rozstrzygnięty. Kiedy w 1993 roku wiceprezydent USA Al Gore i premier Rosji Wiktor Czernomyrdin podpisywali porozumienie o wspólnej budowie stacji, otrzymała ona nazwę ""Alpha"" (Alfa), która już wówczas nie budziła entuzjazmu Rosjan. Pierwsza litera greckiego alfabetu mogła sugerować, że chodzi o pierwszą stację kosmiczną - a gdzie epoka Salutów, a gdzie Mir?

""Alfa"" przetrwała jednak aż 3 lata i powstało nawet logo stacji opatrzone dwujęzycznym napisem (rosyjski napis był błędny - brakowało w nim miękkiego znaku). Zapewne to nie ów błąd zadecydował o ostatecznym odrzuceniu przez Rosjan pierwotnej nazwy, ale mógł być kroplą przepełniającą kielich. W 1996 roku w USA stację zaczęto nazywać International Space Station (ISS), zaś w Rosji - Mieżdunarodnaja Kosmiczeskaja Stancija (MKS). W oficjalnych dokumentach obie strony do dziś używają tych nazw, które jednak zupełnie nie odpowiadają dziennikarzom. W mediach powrócono więc do krótkiej ""Alfy"". Podobnie postąpiła załoga stacji, zwracając się do dyrektora NASA o zezwolenie na używanie pierwotnej nazwy. Dyrekcja takiej zgody udzieliła na czas trwania pierwszej misji. ""Alfa"" pozostaje więc nazwą prowizoryczną. W przeszłości stacja nosiła nazwę Freedom.

Budowa stacji trwa już 11 lat.

20 listopada 1998 roku rakieta Proton wyniosła na orbitę pierwszy element stacji, ważący 24 t moduł Zarja. Dwa tygodnie później poleciał w kosmos prom Endeavour, który dołączył do niej drugi moduł Unity. Podczas trzeciej misji, w maju 1999, wahadłowiec Discovery dostarczył narzędzia i dźwigi konieczne do prowadzenia dalszych prac. Czwarty lot w maju 2000 dostarczył na ISS zapasów żywności i energii i poczynił przygotowania do przybycia modułu Zwiezda. Zadokowała ona do ISS w lipcu 2000 i stała się trzecim głównym elementem konstrukcji stacji. W październiku 2000 astronauci, którzy dotarli na pokładzie promu Discovery, rozpoczęli składanie pierwszego fragmentu szkieletu stacji i dodali nowy port do cumowania promów. Zainstalowano między innymi gniazdo cumownicze oraz antenę nadawczo-odbiorczą mającą ułatwić i poprawić jakość komunikacji stacji z ziemią. Po tym zabiegu stacja wyglądała całkiem okazale i była już ostatecznie gotowa na przyjęcie pierwszej stałej załogi. 31 października 2000 roku wystartował z Kazachstanu z trzema astronautami na pokładzie Sojuz TM-31. Sergiej Krikalew, Juri Gridzenko oraz William Shepard dotarli do stacji 2 listopada i stali się pierwszą załogą na stałe zamieszkującą Międzynarodową Stację Kosmiczną. W lutym 2001 wahadłowiec Atlantis dołączył czwarty moduł - laboratorium Destiny. 12 marca 2001 do stacji dołączono włoski transportowy moduł Leonardo dostarczony przez wahadłowiec Discovery. 23 kwietnia 2001 do stacji przyłączono automatyczne ramię Canadarm2 dostarczone przez prom Endeavour. 15 lipca 2001 zainstalowano śluzę umożliwiającą wychodzenie załogi na zewnątrz stacji. Śluzę dostarczył wahadłowiec Atlantis.

Obecnie.

Na stacji gościło już 167 ludzi z 15 krajów. W 10. rocznicę na ISS znajduje się obecnie 10 osób: trzyosobowa załoga ISS i siedem osób załogi promu Endeavour.

Uroczystych obchodów nie zaplanowano, bo na stacji, jak powiedział przedstawiciel rosyjskiego Centrum Kierowania Lotem Walerij Łyndin, praca wre. Na dzisiaj zaplanowano m.in. kolejne wyjście w Kosmos (EVA).

Obecnie w rozwijaniu projektu ISS uczestniczy 16 państw. Poza Rosją, USA, a także państwami Unii Europejskiej, w rozwoju kompleksu orbitalnego bierze udział Japonia, Kanada i Brazylia."
train,"2010-04-16: Przyznano kontrakt na budowę ośrodka badań fuzji jądrowej ITER

Konsorcjum europejskich firm wygrało przetarg na plan architektoniczno-inżynieryjny i budowę ośrodka badań nad fuzją jądrową, tj. reaktora ITER (International Thermonuclear Experimental Reactor). Jest to jeden z największych tego typu przetargów w Europie.

Umowa warta około 150 mln. euro została podpisana 13 kwietnia między Fusin for Energy (F4E), zleceniodawcą, a wykonawcą, firmą Engage. Engage tworzą: brytyjska firma Atkins, francuskie Assystem i Iosis, oraz hiszpańska Empresarios Agrupados.
Architekci i inżynierowie będą asystowali F4E na całym etapie powstawania ośrodka, od projektowania po odbiór budynków. Umowa obejmuje zaplanowanie i budowę 29 z 39 budynków ośrodka, wraz z infrastrukturą i instalacjami dostarczającymi energię elektryczną.

Budowa ma zająć 1,7 miliona roboczogodzin na przestrzeni 8 lat potrzebnych na zaprojektowanie i wzniesienie zabudowań. W szczycie fazy projektowej jednocześnie będzie współpracowało ponad 230 inżynierów i projektantów.

F4E podpisała również umowę z francuską firmą Apave na koordynację i konsultacje prawne związane z bezpieczeństwem i higieną pracy. Na podstawie kontraktu wartego 9 mln. euro Apave będzie nadzorowała fazę projektową w wymienionych aspektach. ITER będzie bowiem musiał spełniać francuskie zasady bezpieczeństwa dla budynków zwykłych i związanych z energetyką jądrową.
Projekt budowy reaktora wykorzystującego fuzję jądrową jest wspólnym przedsięwzięciem siedmiu stron: Chin, Indii, Japonii, Korei Południowej, Rosji, Stanów Zjednoczonych i Unii Europejskiej (reprezentowanej przez Europejskie Wspólne Przedsięwzięcie na rzecz Realizacji Projektu ITER i Rozwoju Energii Termojądrowej). W 2005 roku zgodziły się one na wspólną budowę reaktora-tokamaku, o mocy cieplnej 500MW, we francuskim Cadarche. Unia Europejska wyłoży na projekt 4/11 kwoty 12,8 miliarda euro potrzebnej na budowę reaktora; Japonia, 2/11; pozostałe strony po 1/11 kosztów. Będzie to drugi najdroższy projekt naukowy na świecie, kosztem ustępujący jedynie Międzynarodowej Stacji Kosmicznej.

Prace pod budowę ITER w Cadarache rozpoczęły się w styczniu 2007. Reaktor ma zacząć działać w latach 2016-2018. Początkowo będzie generował energię z wodoru, a po roku 2026, z trytu i deuteru. W tokamaku 0,5 g mieszanki deuter-tryt będzie podlegało ściśnięciu i podgrzaniu do temperatury ok. 100 000 000 K za pomocą pola magnetycznego o indukcji 13,5 tesli, wytworzonym przez prąd o natężeniu 46000 A, płynący przez 18 nadprzewodzących cewek. Przez około 1000 sekund w tokamaku ma być gromadzona energia 41 GJ.

ITER ma być prototypem fuzyjnych reaktorów mających generować moc elektryczną 3000-4000 MW."
train,"2005-04-04: Kirgistan: Askar Akajew ustąpi z funkcji prezydenta

Askar Akajew, obalony w wyniku ""tulipanowej rewolucji"" prezydent Kirgistanu, zawarł w niedzielę porozumienie z tymczasowymi władzami tego kraju. Blisko trzygodzinne negocjacje prowadzone w ambasadzie Kirgistanu w Moskwie, dokąd przybyła delegacja nowych władz azjatyckiej republiki, zakończyły się opracowaniem i podpisaniem dokumentu o przedterminowym złożeniu urzędu przez Akajewa. Zgodnie z postanowieniami dokumentu Akajew ma złożyć dymisję jeszcze dzisiaj. Gwarantem realizacji warunków porozumienia są Rosja i Kazachstan.

Obalony po marcowych demonstracjach prezydent Kirgistanu przebywa w Rosji, która udzieliła mu azylu politycznego."
train,"Fundacja Fenomen: 365 postanowień na 2011 rok

Zainspirowani listą „100+ rzeczy, które możesz zrobić, by budować kapitał społeczny” - łodzianie z Fundacji Normalne Miasto Fenomen zaproponowali listę 365 rzeczy (działań), które można zrobić dla siebie, dla innych oraz dla miasta.

Lista 365 działań dostępna jest od 2 stycznia 2011 roku pod adresem http://365.dlalodzi.info.

Działania na liście są proste i możliwe do wykonania nawet w kilka chwil (jak np. kliknę na pajacyk.pl, uśmiechnę się do współpasażera w tramwaju), inne wymagają trochę wysiłku (np. policzę ile w Łodzi jest rzek, kupię w antykwariacie starą książkę o Łodzi), niektóre mają na celu poszerzenie wierzy o mieście (np. dowiem się kim był Hilary Majewski i opowiem o tym na spotkaniu rodzinnym), inne zaś mają wymiar typowo obywatelski (np. zwrócę uwagę osobie wyprowadzającej psa, aby po nim posprzątała). Jest też kilka działań - inspiracji jak np. „zorganizuję święto sąsiada na swojej ulicy” czy „zorganizuję dzień czytania książek dla dzieci w lokalnym domu kultury” - w tym także postanowienie, aby stworzyć nowe hasło na portalu Wikipedia.

Oczywiście spis nie jest zamknięty i można proponować swoje punkty, które sprawią, że łodzianie będą funkcjonować w bardziej społecznie odpowiedzialnym otoczeniu.

Twórcy listy proponują aby choć kilka punktów potraktować jako własne postanowienia na 2011 rok.

Posiadacze konta na portalu społecznościowym Facebook mogą skorzystać z aplikacji, która codziennie losuje nowe działanie."
train,"2008-05-17: Przełom w sprawie byłych betanek z Kazimierza Dolnego?

Prokuratura ustaliła miejsce pobytu byłych zakonnic. Ponad pięćdziesiąt kobiet zeznało, że przebywa w zgromadzeniu dobrowolnie.

Przełożonej zgromadzenia siostrze Jadwidze L. prokurator zamierzał postawić zarzut zakłócenia miru domowego, za co grozi do roku więzienia. Chodzi o bezprawne zajmowanie należącego do zgromadzenia budynku w Kazimierzu Dolnym. Podobny zarzut może usłyszeć ojciec Roman K., były franciszkanin.

Byłe betanki zostały eksmitowane w październiku ubiegłego roku z kompleksu Zgromadzenia Sióstr Rodziny Betańskiej w Kazimierzu Dolnym. Zajmowały go wbrew woli władz zakonu. Po opuszczeniu budynku ślad po nich zaginął. Jak podaje internetowe wydanie Dziennika Wschodniego prokuratura ustaliła miejsce pobytu sióstr. Ponad połowa z nich przebywa poza województwem lubelskim. Wszystkie zeznały, że były w zgromadzeniu dobrowolnie. Nadal nie wiadomo gdzie jest ich przełożona i były zakonnik Roman K."
train,"2007-09-05: Lech Kaczyński powołał członków Kolegium IPN

4 września 2007 roku Prezydent Rzeczypospolitej Polskiej Lech Kaczyński powołał Barbarę Fedyszak-Radziejowską oraz Andrzeja Urbańskiego w skład Kolegium Instytutu Pamięci Narodowej – Komisji Ścigania Zbrodni przeciwko Narodowi Polskiemu."
train,"2005-12-03: Jutro wielka zbiórka w ramach akcji charytatywnej ""Pomóż Dzieciom Przetrwać Zimę""

Już jutro w wielu miastach Polski rozpocznie się wielka uliczna zbiórka w ramach akcji ""Pomóż Dzieciom Przetrwać Zimę"". Jej organizatorką jest dziennikarka Polskiego Radia Lublin, Ewa Dados.

Podczas jutrzejszej zbiórki wolontariusze przyjmować będą odzież, żywność o długim okresie przydatności, zabawki i inne przedmioty, które nam są już niepotrzebne, a mogą przydać się potrzebującym rodzinom. Jak mówi Ewa Dados, od początku akcji, (od 1993 roku - dop. red.) oprócz Radia Lublina i lokalnego ośrodka Telewizji Polskiej, włączają się w nią wszystkie lubelskie media i różne organizacja społeczne, m.in. Polski Czerwony Krzyż, Caritas, czy Polski Komitet Pomocy Społecznej.

Dzięki zeszłorocznej akcji do ośrodków pomocy społecznej, domów dziecka i podobnych instytucji trafiło ponad 200 ton darów rzeczowych, w tym ponad 130 ton żywności i ponad 70 ton odzieży."
train,"2008-04-04: NATO z Ukrainą i Gruzją?

Sukces - tak o wczorajszej deklaracji NATO mówił prezydent Lech Kaczyński. Z ust sekretarza generalnego Sojuszu podało zapewnienie, że w przyszłości Ukraina i Gruzja dołączą do Paktu.

Mimo że to wciąż niewiele, a droga do członkostwa przed tymi krajami daleka, to i tak jeszcze niedawno próżno było czekać na podobne stwierdzenie. Stanowczo sprzeciwiały się temu Niemcy i Francja, przeciwnie m.in. do Polski, która przez cały czas była za poszerzeniem Sojuszu.

NATO uznaje, że Ukraina i Gruzja będą członkami Sojuszu Północnoatlantyckiego – to jedno zdanie wypowiedziane przez sekretarza generalnego NATO Jaapa de Hoop Scheffera jest sygnałem, że nastąpiła akceptacja na przyjęcie do struktur NATO byłych republik radzieckich.

Przeciwna takiemu obrotowi spraw jest Rosja. Wiceminister spraw zagranicznych Rosji określił to posunięcie mianem ""wielkiego strategicznego błędu"". Jednocześnie w Gruzji i na Ukrainie nie ma jednomyślności i już w tej chwili słychać głosy sprzeciwu wobec wstąpienia do Sojuszu."
train,"2008-09-08: Sawicki broni swojej decyzji

Marek Sawicki w audycji polskiego radia „Sygnały dnia” podkreślił, że Roman Kwaśnicki nie został odwołany ze stanowiska szefa KRUS-u ze względu na złamanie ustawy antykorupcyjnej, a za błędy organizacyjno-administracyjne.

Minister rolnictwa uważa też, że nominowanie Kwaśnickiego na stanowisko szefa KRUS-u nie było błędem, a jego dymisja miała zapewnić spokój i bezpieczeństwo tej organizacji.

– ""Przeprowadzone przeze mnie badania nie potwierdzają łamania ustawy antykorupcyjnej. Pan prezes Kwaśnicki jeszcze w marcu 2003 roku zrezygnował z zasiadania w organach rzeczonej spółki. Zaś jeśli chodzi o tak mocno rozkręcony przez media nepotyzm, na 14 osób, bohaterów tych artykułów, okazuje się, że 9 osób to ludzie zatrudnieni już w latach 91 – 98"" powiedział w Pierwszym programie Polskiego Radia Marek Sawicki."
train,"2010-06-17: Andrzej Pyrdoł trenerem ŁKS-u Łódź

Andrzej Pyrdoł został nowym szkoleniowcem ŁKS-u Łódź. Zastąpił na tym stanowisku zwolnionego w środę Grzegorza Wesołowskiwgo.

Urodzony 25 grudnia 1945 roku Pyrdoł był ostatnio trenerem rezerw ŁKS-u, a wcześniej trenerem i prezesem Stali Głowno. W przeszłości był również drugim trenerem m.in. ŁKS-u i Widzewa Łódź, z którym zdobył dwa tytuły mistrza Polski i awansował do Ligi Mistrzów."
train,"2005-09-10: Koreańska inwestycja LG.Philips w Polsce

Wczorajszego dnia w Warszawie została podpisana umowa pomiędzy przedstawicielami koncernu LG.Philips LCD, resortów finansów, Skarbu Państwa, infrastruktury oraz gospodarki, władz regionalnych, Agencji Rozwoju Przemysłu oraz Polskiej Agencji Informacji i Inwestycji Zagranicznych. Świadkiem podpisania umowy był premier Marek Belka.

Fabryka zostanie wybudowana w Kobierzycach i będzie największą fabryką ekranów ciekłokrystalicznych w Europie Środkowej. Budowa rozpocznie się w pierwszej połowie 2006 roku, a produkcja zostanie rozpoczęta w połowie 2007 roku. Firma ma zamiar zatrudnić ok. 3 tys. osób - na zatrudnienie mogą liczyć głównie studenci kierunków technologicznych na wyższych uczelniach, a także okoliczni mieszkańcy.

Do 2011 roku LG.Philips ma zamiar zainwestować ponad 429 miliony Euro, a także rozbudować infrastrukturę w okolicy. W Kobierzycach ma także powstać nowoczesna fabryka sprzętu gospodarstwa domowego, a także 6 fabryk poddostawców.

Ostateczna kwota inwestycji oraz nowych liczba miejsc pracy jest jednak mniejsza niż szacowana wcześniej przez specjalistów, czyli odpowiednio, 2 miliardy Euro oraz 12 tysięcy miejsc pracy."
train,"2006-05-18: Lepper żąda foteli w resortach siłowych

Jak pisze czwartkowa „Rzeczpospolita” - Samoobrona domaga się stanowisk w resortach siłowych, choć podczas rozmów koalicyjnych zgodziła się, że nie będzie ich mieć. „""Straciliśmy zaufanie do PiS po głosowaniu nad immunitetem Jana Rokity""” - tłumaczy Ryszard Czarnecki.
Znów zawirowanie wokół rządu Kazimierza Marcinkiewicza. Nieoczekiwanie zapowiedział on przeprowadzenie w ciągu dwóch lat kilku wielkich prywatyzacji oraz wejście Polski do strefy euro. Teraz premier musi się liczyć z krytyką partii Leppera, a także zmierzyć się z innymi jej żądaniami.

""Rzeczpospolita"" ustaliła, że Samoobrona twardo domaga się foteli wiceministrów w resortach siłowych, Ministerstwie Spraw Zagranicznych i Ministerstwie Skarbu Państwa. Wcześniej na te stanowiska nie nalegała, ale - jak mówi Ryszard Czarnecki - wszystko zmieniło się po ostatnim głosowaniu w sprawie odebrania immunitetu Janowi Rokicie.

Część posłów PiS zagłosowała przeciw uchyleniu immunitetu lidera PO. W efekcie nie będzie on odpowiadać za naruszenie dóbr osobistych Grzegorza Wieczerzaka (nazwał go z trybuny sejmowej przestępcą). Cieszący się stuprocentowym zaufaniem koalicjant, PiS, miał rządzić w resortach siłowych oraz Ministerstwie Skarbu bez naszego udziału. Była umowa, że w ciemno akceptujemy wiceministrów z PiS. Jednak teraz to zaufanie jest na dużo niższym poziomie - tłumaczy Czarnecki.

PiS jest jednak nieustępliwe. Skoro coś zostało raz ustalone w ramach negocjacji koalicyjnych, nie ma powodu do tego wracać - mówił dla ""Rzeczpospolitej"" szef Klubu PiS"
train,"Królik wylądował na Księżycu

Dziś na Księżycu wylądował chiński lądownik Chang'e 3 i łazik księżycowy Yutu (Jadeitowy Królik) na równinie Sinus Iridum (Zatoka Tęcz) w rejonie Morza Deszczów.

Chang'e 3 to pierwsze od 37 lat lądowanie na Księżycu — w 1976 roku wylądowała tam Łuna 24, a ostatni raz automatyczny pojazd (rosyjski Łunochod-2) jeździł tam w maju 1973 roku.

Po pierwszym lądowaniu automatycznego pojazdu na Księżycu w lutym 1966 roku pojazdu Łuna 9 nastąpił trwający ponad dekadę wyścig kosmiczny między ZSRR a USA."
train,"2007-09-01: Lech Kaczyński zostanie przesłuchany w sprawie przecieku w CBA

Tygodnik Wprost ujawnia, że w sprawie przecieku z akcji CBA w ministerstwie rolnictwa przesłuchany przez prokuraturę ma zostać prezydent Lech Kaczyński. """"Pan prezydent będzie zeznawał w pierwszym możliwym dla niego terminie. Wcześniej było to niemożliwe z uwagi na jego obowiązki"""" - powiedział Dariusz Barski - prokurator krajowy.

Podczas przesłuchania prezydent miałby opowiedzieć o obecności Janusza Kaczmarka w Pałacu Prezydenckim 5 lipca, na kilka godzin przed spotkaniem z Ryszardem Krauze, na którym według prokuratury doszło do przecieku. Dziennikarze Wprost uważają, że 5 lipca w Pałacu Prezydenckim doszło do spotkania Kaczyński-Kaczmarek, w rozmowie uczestniczyć miał także Ludwik Dorn oraz Małgorzata Bochenek.

Wyjaśnienia domniemanego udziału prezydenta w przecieku domaga się opozycja, dziś lider PO Donald Tusk powiedział, że """"wyjaśnienie niejasnej roli prezydenta w tej sprawie jest konieczne."""" Platforma domaga się jak najszybszego powołania sejmowej komisji śledczej, która miałaby zbadać sprawę przecieku."
train,"2005-08-01: W Australii nie pograją w San Andreas

Australijska organizacja ""Office of Film and Literature Classification"", która zajmuje się klasyfikowaniem książek, filmów oraz gier wydała zakaz rozprowadzania gry Grand Theft Auto: San Andreas na terenie całego kraju. Kupowanie, sprzedawanie, wypożyczanie oraz reklamowanie gry będzie karalne. OFLC wcześniej przyznało San Andreas kategorię wiekową od 15 lat. Przyczyną zmiany są sceny seksualne zawarte w grze, które pierwotnie są zablokowane, ale dają się odblokować za pomocą modyfikacji napisanej przez Patricka Wildenborga.

Des Clark, prezes OFLC, powiedział, że ""Sklepy które sprzedają bądź wypożyczają gry komputerowe powinny szybko zdjąć ze sklepowych półek tę grę"". ""Rodzice powinni zwrócić uwagę na dostęp do gry dzieciom, gdyż mogą trafić na modyfikację ""Hot Coffee"""" - dodał.

Na liście gier zakazanych w Australii obok niedawno wpisanego GTA znajdują się między innymi Doom, Duke Nukem 3D i Phantasmagoria.

Polska.

A jak wygląda reakcja na aferę w Polsce? Reporterzy Wikinews postanowili zapytać o zdanie przedstawiciela Cenegi Poland - dystrybutora gry w Polsce. Wojciech Gatys uspokaja fanów znad Wisły: ""Sprawa Hot Coffee nie wpłynie na polską premierę"". Dodał także, że mało prawdopodobne jest włączenie patcha blokującego modyfikację do pudełkowej wersji gry (premiera w sierpniu). Wszak Grand Theft Auto: San Andreas od początku było w Polsce grą przeznaczoną dla dorosłych (od 18 roku życia).

Według opinii fanów, które można znaleźć na forach dyskusyjnych, przeważają zdania o tym, iż gra ze względu na zbyt wysoką brutalność i kontrowersyjną tematykę (kradzieże, prostytucja, hazard) i tak nie powinna być przeznaczona dla dzieci."
train,"2007-09-27: Relacja z obchodów 6. urodzin Wikipedii w Częstochowie

W dniach 22-23 września 2007 w Częstochowie w Zespole Szkół Ekonomicznych odbyło się spotkanie robocze wikipedystów pod nazwą ""Gdzie jesteśmy? Dokąd zmierzamy? Jak?"". Imprezie tej towarzyszyły obchody 6. rocznicy polskojęzycznej Wikipedii.

Podczas tego spotkania obecnych było ponad 20 twórców Wikipedii, a wśród nich m.in. współzałożyciel jej polskiej wersji Krzysztof Jasiutowicz, twórca projektów Wolne Podręczniki i Wolne Lektury Jarosław Lipszyc oraz prezes Internet Society Poland Marcin Cieślak.

Spotkanie rozpoczęło się oficjalnie odegraniem hymnów przez uczniów Technikum Leśnego z Białowieży pod ""patronatem"" Beentree, który wraz z nimi przybył na Jasną Górę.

Główne problemy, o których dyskutowano podczas GDJ, dotyczyły podnoszenia poziomu jakości artykułów oraz ich oceny pod tym kątem, promocji Wikipedii nie tylko jako kompendium wiedzy, ale i otwartego dla wszystkich projektu, podjęcia działań mających na celu bardziej przyjazny stosunek wobec nowicjuszy, inicjatyw podejmowanych przez społeczność wikipedystów oraz tego jak zbadać postrzeganie tego projektu przez czytelników. Ustalono także, że spisane zostaną wnioski z tych dwu dni obrad. Część wikipedystów już pewne ustalenia zaczęła wprowadzać w życie zaraz po zakończeniu zlotu.

Dyskusje zakończyły się bardziej nieformalnym spotkaniem w herbaciarni ""Cafe Belg"". Drugiego dnia odbyła sie tam też uroczystość świętowania 6. rocznicy Wikipedii przy torcie i szampanie. Mimo, że w lokalnej prasie pojawiły się także ""zaproszenia urodzinowe"" dla osób spoza Wikipedii, przybyło tylko kilka osób chcących dowiedzieć się czegoś więcej o tym projekcie. Za to dotarli na imprezę dziennikarze z TVN24 oraz fotoreporter z ""Życia Częstochowskiego"". Poprzedniego dnia wizytowała także katowicka TVP3.

Urodziny trwały prawie do północy, jednakże nikt nie miał śmiałości zaśpiewać ""100 lat"". Raczej pojawiały się hasła, że Wikipedia będzie trwać do końca świata i jeden dzień dłużej. Zgromadzeni Wikipedyści podpisywali także okładki płyt DVD z Wikipedią, które z Krakowa przywiozła Maire. Później podpisywane będą one także na ""zlocie zimowym"", który najprawdopodobniej będzie miał miejsce w grudniu w Chorzowie, aby w końcu trafić na aukcję, z której dochód przeznaczony zostanie na Wielką Orkiestrę Świątecznej Pomocy."
train,"Kanada rozważa budowę rakiety kosmicznej

Kanada rozważa budowę własnych rakiet nośnych, podał w poniedziałek dziennik Ottawa Citizen. Kanadyjska Agencja Kosmiczna i kanadyjskie ministerstwo obrony polegały zawsze na cudzych rakietach. Program budowy własnego nośnika zająłby przynajmniej dekadę.

CSA (Canadian Space Agency) poinformowała, że jedną z rozważanych obecnie możliwości jest rozwinięcie własnego środka wynoszenia satelitów określonej klasy, do około 150 kg. Własna rakieta nośna oznaczałaby dla Kanady rozwój nowej gałęzi przemysłu kosmicznego i obniżenie kosztów przynajmniej części wysyłanych misji.

CSA opracowała do tej pory dwa studia wykonalności dotyczące rakiet nośnych. Wynika z nich, że Kanada jest technologicznie zdolna do stworzenia takiej rakiety, choć będzie to stanowiło wyzwanie.
Krytycy pomysłu mówią, że Kanada wysyła za mało satelitów, aby program był zasadny i opłacalny. Prezes agencji, Kevin Shortt, kontruje jednak, że rynek małych satelitów rośnie i Kanada mogłaby sprzedawać usługi innym. Geograficzne położenie kraju sprzyja, na przykład, wynoszeniu satelitów na orbity okołobiegunowe. Szacuje się, że rozwój rakiety nośnej potrwałby 10-12 lat.
Wojskowa agencja naukowo-badawcza DRDC, odpowiednik amerykańskiej DARPA, zarekomendowała sztabowi armii rozwój własnego nośnika małych satelitów jako kluczowego elementu przyszłych prac badawczo-rozwojowych.

Kanada ma niemałe doświadczenie w budowie rakiet sondażowych i suborbitalnych. Od 1962 kanadyjska firma Bristol Aerospace produkuje rakiety Black Brant. Do 2008 roku wystrzelono ich 864 sztuki, a jednym z jej częstszych użytkowników jest amerykańska NASA.

CSA jest jedną z większych agencji kosmicznych na świecie. Z budżetem 350 mln. dolarów kanadyjskich utrzymuje flotę satelitów RADARSAT, bierze udział w projekcie ISS (wkład 1,4 miliarda dol. kanad.). Kanadyjczycy brali udział w 15 misjach załogowych: w 13 amerykańskich i w 2 rosyjskich. Pierwszy kanadyjski satelita, Alouette 1, trafił na orbitę w 1962 roku, co daje Kanadzie trzecie miejsce w chronologii wysyłania własnych satelitów, po Związku Radzieckim i Stanach Zjednoczonych."
train,"2007-11-05: PŚ siatkarek: Polska przegrała z USA 1:3

Polska – USA 1:3 (21:25, 25:12, 25:27, 17:25).

Podczas siatkarskiego Pucharu Świata USA pokonały Polskę w czterosetowym pojedynku. Dla podopiecznych Marco Bonitty była to już druga porażka w turnieju. W trzech meczach Polki zgromadziły na swoim koncie cztery punkty. Kolejne spotkanie rozegrają we wtorek z reprezentacją Kuby.

Amerykanki dzień wcześniej rozegrały pięć setów, nasze zawodniczki tylko trzy, ogrywając bez większego wysiłku Peru. W niedzielnym spotkaniu pierwszy set miał bardzo wyrównany przebieg, ale tylko do drugiej przerwy technicznej. Po niej Polki popełniły szereg prostych błędów. Ich konsekwencją było dwupunktowe prowadzenie rywalek, wśród których pierwsze skrzypce grała libero, Nicole Davis. Ostatecznie set zakończył się rezultatem 21:25.

Następna partia należała do Polek. Wygrały ją zdecydowanie do 12. Dobrze zagrywała Katarzyna Skowrońska-Dolata, a przy siatce uważnie grały Maria Liktoras i Milena Sadurek. Różnorodność akcji sprawiała spore problemy Amerykankom.

Podczas trzeciego seta już przy pierwszej przerwie technicznej przewaga USA sięgała czterech punktów. Polki nie potrafiły zniwelować strat. Niespełna 30 minut później ostateczny rezultat spotkania został ustalony na 3:1 dla reprezentacji USA. W czwartej odsłonie meczu polska drużyna grała schematycznie, pokładając dużą odpowiedzialność w ataku na Annie Podolec.

Porażka z drużyną USA oddaliła reprezentację polskich siatkarek od zdobycia kwalifikacji na olimpiadę w Pekinie."
train,"2007-08-02: Zawalił się most w Minneapolis, kilka ofiar śmiertelnych

W Minneapolis w stanie Minnesota podczas godzin szczytu zawalił się ośmiopasmowy most nad rzeką Mississippi, który był częścią autostrady międzystanowej 35.

Reporterzy mówią, że zginęło co najmniej 9 osób, lecz policja Minneapolis powiedziała podczas konferencji o 7:30 czasu lokalnego, że tylko cztery zgony zostały potwierdzone. Co najmniej 79 osób zostało rannych, a 30 zaginęło. Co najmniej 50 samochodów, włączając autobus szkolny, znajdowało się na moście, gdy ten się zawalił.

Zawalenie na całej długości mostu nastąpiło o 18:05 CDT (UTC-5; 1:05 2 sierpnia czasu warszawskiego). Cztery pasy mostu były zajęte, gdy cały 581-metrowy stalowy most się zawalił. Most zbudowany w 1967 zaczynał się 15 metrów ponad poziomem rzeki. Czerwony Krzyż powiedział, że w autobusie znajdowało się 60 dzieci, a spośród nich 10 znalazło się w szpitalu.

Raporty mówią, że pod wodą dalej mogą się znajdować uwięzieni ludzie. Co więcej ""w wielu lukach mogą znajdować się ocaleni, lecz nie możemy przeszukiwać, dopóki nie będzie to bezpieczne"" - powiedział Jim Clack, dowódca jednostki ratowniczo-gaśniczej Minneapolis, podczas konferencji prasowej.

""Jedna osoba zmarła w wyniku utonięcia"" - powiedział doktor z centrum medycznego podczas konferencji prasowej o 20:00 CDT. Powiedział też, że 22 osoby są w poważnym stanie, a co najmniej 6 znajduje się w stanie krytycznym.

Urzędnicy Minneapolis na wczesnej konferencji prasowej powiedzieli, że ""ludzie wysyłani są w głąb miasta, a wszyscy, którzy przeżyli są już poza mostem. Szukamy pomocy u Czerwonego Krzyża"".
Większość rannych została przewieziona do Centrum Medycznego Hrabstwa Hennepin (Hennepin County Medical Center) w centrum Minneapolis. Lokalne szpitale wezwały wszystkich pracowników medycznych Minneapolis do zgłaszania się do swoich placówek. Mieszkańcom nakazano nie zbliżać się do miejsca wypadku, aby nie przeszkadzać służbom ratowniczym.

Nie wiadomo, co spowodowało zawalenie się mostu. FBI wykluczyło atak terrorystyczny. Na moście prowadzone były roboty budownicze z użyciem młotów pneumatycznych.

""Chociaż wciąż jest za wcześnie na podanie przyczyn, nie mamy aktualnie powodu, aby wierzyć, że ma to jakikolwiek związek z atakiem terrorystycznym"" - powiedział Paul McCabe, rzecznik FBI.

W 2001 po ekspertyzie stanu technicznego mostu Departament Transportu stanu Minnesota oświadczył, że most ""nie powinien mieć żadnych problemów z naprężeniem materiału w najbliższej przyszłości"".

Z ośmiopasmowego mostu wyłączono cztery pasy na czas robót. Departament Transportu stanu Minnesota przedwczoraj oświadczył, że podczas godzin wieczornych 31 lipca i 1 sierpnia na moście przejezdne będą tylko dwa pasy.

Oświadczenie burmistrza.

R. T. Rybak, burmistrz Minneapolis, wydał oświadczenie na swojej stronie internetowej, mówiąc ""Niech wyrazy naszego smutku dotrą do rodzin i ukochanych wszystkich osób, które ucierpiały w dzisiejszym zawaleniu się mostu I-35W nad rzeką Mississippi. Tragedia ta dotknęła każdego mieszkańca Minneapolis, więc módlmy się za utraconych w tej tragicznej katastrofie"".
""Jesteśmy ogromnie wdzięczni dzielnym służbom ratowniczym miasta Minneapolis, które ryzykowały własnym życiem, żeby ratować ludzi, którzy przebywali wtedy na moście. Ich poświęcenie i zasługi nie zostaną zapomniane.""

""Zwracam się do wszystkich, aby udostępniali służbom ratowniczym wszystkiego, czego potrzebują do zabezpieczenia najbliższych budowli, ulic i mostów. Będziemy również współpracować ze służbami stanowymi i federalnymi w celu ustalenia przyczyn tej katastrofy.""

Odpowiedź prezydenta USA.

Prezydent Stanów Zjednoczonych George W. Bush powiedział podczas konferencji o 10:50 (czasu wschodniego): ""Rozumiem, jak to jest dźwigać brzemię smutku. Modlimy się za tych, którzy cierpią. Dziękuję moim drogim mieszkańcom za to, że pomagają cierpiącym. My, zasiadający w rządzie, musimy odpowiedzieć pomocą dla ludzi (...)by doszli do siebie"".

Bush oświadczył też, że Mary E. Peters, Sekretarz Transportu, przybędzie niedługo do Minneapolis w celu ocenienia zniszczeń.

""Podejmiemy wszelkie kroki, aby upewnić się, że coś takiego już więcej nie nastąpi"" - powiedziała Peters, która oświadczyła również, że co najmniej 5 milionów dolarów jest zarezerwowane na posprzątanie po katastrofie i pomoc w przywróceniu ruchu w obszarze.

Zmiany w ruchu ulicznym.

Departament Transportu stanu Minnesota namawia do podążania za wyznaczonymi objazdami wokół zniszczonego mostu. Głównym objazdem jest autostrada stanowa Minnesota 280 i międzystanowa 94. Międzystanowa 35W zostanie zamknięta pomiędzy rzeką River i Stinson/New Brighton Blvd. Zamknięte zostaną również drogi 35W prowadzące na północ znajdujące się na północ od międzystanowej 94.

Zmiany w komunikacji miejskiej.

Z powodu zmian operator komunikacji miejskiej Minneapolis, Metro Transit, ogłosił, że w trasę wyruszy kilka dodatkowych linii. Dodatkowe linie będą jeździć od 6:00 do 9:00 przez następujące lokacje:
Minnesota Twins.

Mecz baseballowy pomiędzy Minnesota Twins i Kansas City Royals odbył się parę minut po tym, jak most się zawalił. Ponieważ większość fanów była już na stadionie, zdecydowano się na rozpoczęcie meczu, ponieważ włączenie się do ruchu tysięcy samochodów mogłoby spowodować utrudnienia w pracy służb ratowniczych. Większość prac ratowniczych została ukończona przed zakończeniem meczu. Czwartkowa gra Twins-Royals oraz uroczyste rozpoczęcie budowy nowego stadionu Twinsów zostały przełożone z powodu katastrofy."
train,"2005-07-13: Lublin: Wystawa o Lubelskim Lipcu '80

W lubelskim EMPiK-u w Galerii Centrum ruszyła wczoraj niecodzienna wystawa pamiątek związanych z wydarzeniami Lubelskiego Lipca '80. Wśród są m.in. archiwalne wydania lokalnych dzienników, ""Sztandaru Ludu"" i ""Kuriera Lubelskiego"". W czasie lipcowych wydarzeń władze publikowały w nich apel do mieszkańców Lublina o spokój i zaprzestanie protestów. Oprócz tego na wystawie można zobaczyć ulotki nawołujące do strajków, zdjęcia i numery gazet podziemnych.

Wystawa to część obchodów 25 rocznicy Lubelskiego Lipca '80, określanego często jako preludium do wydarzeń sierpniowych na Wybrzeżu. W lipcu 1980 roku po podwyżkach cen żywności strajk rozpoczęli robotnicy WSK PZL Świdnik. W ciągu następnych dni do załogi świdnickiej fabryki dołączyli także pracownicy lubelskiej FSC, Zakładów Naprawy Samochodów, Polmozbytu, lokomotywowni PKP, MPK Lublin i innych przedsiębiorstw w regionie. Podczas lubelskich protestów robotnicy po raz pierwszy zastosowali metodę strajków w zakładach pracy, co zapobiegało interwencjom milicji i służby bezpieczeństwa.

Lubelskie strajki w większości zakończyły się porozumieniami z władzami zakładów pracy. W wielu przypadkach udało się też zrealizować postulat demokratycznych wybory do rad zakładowych. Propaganda peerelowska milczała na temat wydarzeń na Lubelszczyźnie. Informacje o nieposłuszeństwie robotników nie pojawiały się w ogólnokrajowych mediach. Dopiero dzięki Radiu Wolna Europa i zagranicznym korespondentom Polacy uzyskiwali szczątkowe informacje dotyczące wydarzeń w Lublinie."
train,"2010-06-03: W sądach cywilnych od 1 lipca rozprawy będą protokołowane elektronicznie

W sądach cywilnych już od 1 lipca 2010 r. rozprawy będą protokołowane elektronicznie. Tzw. e-protokół będzie się sporządzać utrwalając przebieg posiedzenia za pomocą urządzenia rejestrującego dźwięk albo obraz i dźwięk. W zeszły piątek (28.05.2010) ustawę podpisał p.o. prezydenta Bronisław Komorowski.

Senat do uchwalonej przez sejm ustawy wniósł trzy poprawki. Chodziło m. in. o wprowadzenie powszechnego dostępu do transkrypcji nagrań (czyli ich wersji ""przepisanej"" do formy tekstu). Sejm odrzucił jednak wspomniane poprawki i ustawa przeszła ostatecznie w swej pierwotnej wersji. Zakłada ona generalnie dostęp do protokołu jedynie w formie nagrania.

W szczególności w siedzibie sądu strony będą miały dostęp do pełnego zapisu audio/video. Natomiast jeżeli chodzi o kopię protokołu, to strona może dostać ją do domu co najwyżej w formie płyty CD z zapisem audio. Takie rozwiązanie wypracowano w trosce o ochronę danych osobowych uczestników postępowania i niedopuszczenie do sytuacji, w której filmy z rozpraw znalazłyby się na przykład na YouTube. 

Jedynie w wyjątkowych przypadkach, prezes sądu, na wniosek sędziego będzie dopuszczał możliwość dokonywania ""urzędowej"" transkrypcji przez sąd (na koszt sądu). Strony lub ich pełnomocnicy zawsze będą mogły dokonać samodzielnej transkrypcji lub zlecić jej dokonanie komuś zewnętrznie. Szacuje się, że 1 godzina nagrania wymaga 3-4 godzin dla dokonania wiernej transkrypcji zapisu."
train,"2007-07-02: Gdynia: ORP Iskra w Tall Ships' Race 2007

W obecności szefa Szkolenia Morskiego  zastępcy szefa Szkolenia Marynarki Wojennej kontradm. Andrzeja Rosińskiego oraz komendanta-rektora Akademii Marynarki Wojennej kontradm. Czesława Dyrcza odbyła się uroczystość pożegnania barkentyny ORP ""Iskra"". Okręt pod dowództwem kpt. mar. Jacka Miłowskiego wyszedł z Gdyni w rejs szkolno-nawigacyjny, podczas którego weźmie udział w międzynarodowych regatach żeglarskich Tall Ships' Race 2007. Do portu macierzystego powróci 27 sierpnia.

Jednocześnie miał miejsce chrzest jachtu SY ""Admirał Dickman"", należącego do Akademii Marynarki Wojennej."
train,"W Rybniku zagrają Guns N'Roses

Współrzędne: 50° N 18° E1*(50+(06+(31.1/60))/60) round 7 1*(18+(32+(53.0/60))/60) round 7 (W Rybniku zagrają Guns N'Roses)

Amerykański zespół rockowy Guns N' Roses z liderem Williamem Bruce'em Baileyem (szerzej znanym pod pseudonimem Axl Rose) zagra w sobotę, 30 czerwca 2012 roku.

Stadion miejski w Rybniku od jakiegoś już czasu stał się miejscem na organizację różnych koncertów – Pierwszy (w wrześniu) Odbył się Europejski Kongres Obywatelstwa i Miast Bliźniaczych. Drugi raz - to był koncert Bryana Adamsa. Miasto wydało wtedy 80 tys. zł. na przyjęcie gości.

W organizację koncertu zaangażowany jest, jak deklaruje, prezydent Rybnika, Adam Fudali."
train,"2005-02-21: Sondaż CBOS: Dziękujemy za listę Wildsteina

Według sondażu CBOS przeprowadzonego na początku lutego prawie połowa (47%) wszystkich ankietowanych dziękuje Wildsteinowi za upublicznienie listy nazwisk sporządzonej w IPN. 34% badanych jest przeciwnego zdania i uważa, że lista ta nie przyniosła Polsce nic dobrego. 19% Polaków nie wypowiedziało się w tej sprawie.

Ponadto 49% respondentów dobrze ocenia dotychczasową działalność IPN, a co czwarty (26% badanych) ma obojętny stosunek do tej działalności. 10% ankietowanych wyraża się o niej negatywnie, a pozostali – 25% – nie potrafili zająć stanowiska w tej kwestii.

Zupełnie inaczej przedstawia się jednak sprawa ujawnienia całej zawartości teczek znajdujących się w IPN. Jedynie 29% pytanych osób uważa, że ujawnienie teczek mogłoby korzystnie wpłynąć na obecną sytuację w Polsce. 42% badanych jest przeciwnego zdania, 9% uważa, że nie miałoby to żadnego wpływu, a 20% nie miało na ten temat zdania."
train,"2006-07-30: Floyd Landis: ""Nie stosowałem żadnego dopingu""

Floyd Landis - zwycięzca Tour de France 2006 na podstawia badania, które wykazało w jego krwi podwyższony poziom testosteronu oskarżany jest o stosowanie dopingu podczas trwania wyścigu. Landis jednak twierdzi, że nie stosował niedozwolonych środków a podwyższony poziom testosterony spowodowany jest naturalnym przypadkiem.

Komentarze.

Kolarski świat napisał, że to ""koniec tej dyscypliny"", zaś Super Express nazwał Landisa ""koksiarzem"". Gazet, która jako pierwsza spekulowała, że Landis mógł oszukiwać napisał: """"Ta dyscyplina sportu jest skończona i już się nie podniesie"""" brytyjski dziennik pyta: """"Pantani, Ullrich, Basso, Hamilton, Millar, Landis. Wszystkie ikony sportu oszukiwały. Jaki więc ma on sens?"""" Redaktor naczelny niemieckiej stacji ZDF Nikolaus Brender powiedział: ""Kupiliśmy prawa do wyścigu kolarskiego, a nie do zawodów farmaceutycznych"" i stwierdził, że ZDF nie chce relacjonować Tour de France, zaś Pat McQuaid (szef Międzynarodowej Unii Kolarskiej) stwierdził, że 
""""Jeśli próbka B da wynik pozytywny, to będzie katastrofa. Będziemy musieli zrobić trzęsienie ziemi, by uratować kolarstwo"""". Szef Światowej Agencji Dopingowej Dick Pound zaatakował UCI mówiąc: """"Wasz system antydopingowy nie działa. Tworzycie bohaterów, pomniki, by zaraz zwalać je na bruk."""""
train,"2009-10-19: Zapowiedź koncertu Leszka Możdżera dla Fundacji GAJUSZ

12 grudnia 2009 roku o godzinie 19 podczas solowego koncertu dla podopiecznych Hospicjum Domowego dla Dzieci Ziemi Łódzkiej wystąpi Leszek Możdżer. Dochód z koncertu przeznaczony będzie na pomoc dla podopiecznych Hospicjum.

Leszek Możdżer to polski kompozytor, pianista jazzowy i producent muzyczny. Działalność artystyczną rozpoczął od występów w zespole klarnecisty Emila Kowalskiego, a następnie z grupą Miłość, z którą uzyskał pierwsze sukcesy artystyczne. Jest wieloletnim współpracownikiem kompozytorów filmowych, Jana A. P. Kaczmarka i Zbigniewa Preisnera. Wraz ze szwedzkim kontrabasistą Larsem Danielssonem i izraelskim perkusistą Zoharem Fresco współtworzy trio jazzowe. Solo, jako członek zespołu oraz sideman nagrał ponad osiemdziesiąt albumów oraz odbył szereg koncertów na całym świecie m.in. w Stanach Zjednoczonych, Brazylii, Argentynie, Kanadzie czy Polsce.

Możdżer współpracował ponadto z takimi wykonawcami i grupami muzycznymi jak: David Gilmour, Jacek Olter, Zbigniew Namysłowski, Lester Bowie, Adam Pierończyk, Kazik Staszewski, Michał Urbaniak, Tomasz Stańko, Lipali, Phil Manzanera, Anna Maria Jopek, Eldo, Bończyk & Krzywański, L.U.C, Janusz Radek, David Friesen, Olo Walicki, Andrzej Olejniczak, Adam Klocek, Tymon Tymański, Lars Danielsson, czy Behemoth.

Dla podopiecznych Fundacji GAJUSZ zagrali i zaśpiewali też Urszula Dudziak i Artur Rojek. 

Sponsorem głównym koncertu jest Ski Bar, współorganizatorem Filharmonia Łódzka im. Artura Rubinsteina."
train,"2007-04-21: Irak: Polski żołnierz zginął, czterech jest rannych

W piątek wieczorem w czasie rutynowego patrolu w Diwanii w Iraku zginął polski żołnierz. Czterech innych wojskowych jest rannych, jednak ich życiu nie zagraża niebezpieczeństwo. Do ataku doszło w północno-wschodniej dzielnicy Diwanii, Nahda, kilka kilometrów od bazy Echo. Irakijczycy i Polacy, w ramach antyterrorystycznej operacji ""Czarny Orzeł” wspólnie patrolowali ten teren. W wyniku eksplozji bomby pułapki śmierć na miejscu poniósł jeden polski żołnierz – to 25-letni starszy szeregowy nadterminowy Tomasz Jura. Czterech jego kolegów zostało lekko rannych, ewakuowano ich do polskiego szpitala w bazie Echo w Diwaniji. Ich życiu nie zagraża niebezpieczeństwo - powiedział RMF FM rzecznik ministerstwa obrony narodowej Jarosław Rybak.

W Polsce żołnierze pełnili służbę w 25. Brygadzie Kawalerii Powietrznej w Tomaszowie Mazowieckim.
W Iraku stacjonuje obecnie około 900 polskich żołnierzy, od 2003 roku, od początku misji, w walkach i wypadkach zginęło tak 22 Polaków, w tym 18 żołnierzy, kilkudziesięciu kolejnych zostało rannych."
train,"Procesja Bożego Ciała w parafii św. Alberta Wielkiego we Wrocławiu – fotoreportaż

Procesja Bożego Ciała we Wrocławiu

Uroczystość Najświętszego Ciała i Krwi Chrystusa (Boże Ciało) jest świętem ruchomym i jest obchodzona w czwartek po święcie Trójcy Świętej, czyli w 60 dniu po Wielkanocy. W Polsce uroczystość ta jest dniem ustawowo wolnym od pracy oraz dniem objętym ustawowym zakazem handlu. Uroczystość ustanowiono w wyniku objawień św. Julianny z Cornillon, a jej ostateczny kształt został nadany przez św. Tomasza z Akwinu. Po raz pierwszy została wprowadzona 1246 roku jako uroczystość diecezjalna w Liège, ustanowiona w 1264 roku przez papieża Urbana IV, a wprowadzona dopiero w 1317 roku przez papieża Jana XXII świętem dla całego kościoła. Pierwsza udokumentowana procesja liturgiczna odbyła się 1277 roku w Kolonii. W Polsce uroczystość odbyła się po raz pierwszy w 1320 roku w diecezji krakowskiej.

Bezpośrednio do stanowienia uroczystości przyczynił się cud, który zdarzył się w Bolsena, kiedy to podczas mszy, już po Przeistoczeniu, po potrąceniu kielicha z winem ręką kapłana, spadające krople wina na korporał zamieniły się w krew. Korporał ten jest przechowywany w katedrze w Orvieto i dnia dzisiejszego obnoszony podczas procesji Bożego Ciała zamiast monstrancji.

Ja jestem chlebem żywym, który zstąpił z nieba. Jeśli kto spożywa ten chleb, będzie żył na wieki (J 6,51).

Procesja z w dniu uroczystości Najświętszego Ciała i Krwi Chrystusa, która się odbyła w parafii św. Alberta Wielkiego we Wrocławiu. 

Procesja ulicami osiedla Sołtysowice prowadziła od kościoła parafialnego ulicą Redycką, Czytankową oraz Lekcyjną. Na trasie procesji przez wiernych zostały przygotowane cztery ołtarze, pierwszy na ulicy Redyckiej ""Corpus christi"" (Boże Ciało), drugi na rogu ulicy Redyckiej i Czytankowej ""Do dalekiej Fatimy modlitwę zanosim"", trzeci na rogu ulicy Czytankowej i Lekcyjnej ""Kto spożywa moje Ciało i pije moją krew, trwa we mnie"" i czwarty na ulicy Lekcyjnej ""Panem Sanctum"" (Święty Chleb). W procesji wzięło udział wielu mieszkańców parafii, w tym wielu mieszkańców nowego osiedla przy ul. Wojaczka razem z dziećmi. Kolejność procesji była następująca na czele procesji niesiony był krzyż przez jednego najlepszych ministrantów młodego mężczyzny z zespołem Downa, następnie figura Matki Bożej Fatimskiej niesiona przez Panie, dzieci niosące symbole liturgiczne i sypiące kwiaty, ministranci, księża, Najświętszy Sakrament pod baldachimem niesiony przez parafialnych księży franciszkanów w asyście honorowej oficerów Wojska Polskiego w galowym umundurowaniu i następnie wierni. 

Fotorelacja."
train,"2008-12-08: Bydgoszcz: koncert charytatywny dla chorej Ani

W poniedziałek, 8 grudnia o godzinie 20:00 w bydgoskim klubie ""ElJazz"" odbył się koncert charytatywny, którego dochód przeznaczony będzie na pomoc dziewiętnastoletniej chorej na nowotwór Ani. Organizatorem koncertu było koło bydgoskie Stowarzyszenia ""Młodzi Demokraci"".

Wystąpiły następujące zespoły:
oraz Dominika Forbot.

Oprócz występów powyższych wykonawców było można wziąć udział w loterii oraz w aukcji charytatywnej. W czasie tej ostatniej licytowane były przedmioty przekazane na potrzeby akcji od takich osób jak:

Koncert zakończył się krótko po północy. Statuetkę oraz zdjęcie od Donalda Tuska zlicytowano za 1 000 zł. Organizatorzy są zadowoleni z koncertu. Sekretarz S""MD"" Bydgoszcz, Miłosz Sadecki mówi:

Dochód z koncertu zostanie przeznaczony na pomoc dziewiętnastoletniej Ani, która choruje na nowotwór tkanek miękkich – mięsaka prążkowanokomórkowego miednicy mniejszej.

Ania Stefanowska mieszka we wsi Komorsk niedaleko Warlubia. Uczy się w IV klasie Technikum Ekonomicznego w Warlubiu. Ze względu na chorobę nowotworową, którą rozpoznano w lipcu tego roku, leczona jest w Klinice Pediatrii, Hematologii i Onkologii Szpitala Uniwersyteckiego im. dr. Antoniego Jurasza w Bydgoszczy. Lekarze przewidują, że jej leczenie onkologiczne, jeśli będzie przebiegało bez powikłań, potrwa jeszcze około pół roku.

Anię wychowują od trzeciego miesiąca życia dziadkowie – wówczas porzucili ją rodzice, którzy do dzisiaj nie wykazują jej losem żadnego zainteresowania. Największym problemem Ani są dojazdy do Bydgoszczy – uczennica musi dojeżdżać do bydgoskiej kliniki (ok. 80 km) dwa razy w miesiącu na chemioterapię. Skromna renta dziadka oraz emerytura babci nie starczają na te dojazdy. Nie jest to jedynym problemem 19-latki. Pieniędzy nie starcza również na jej podstawowe potrzeby związane z leczeniem tak ciężkiej choroby jak nowotwór złośliwy – brakuje środków m.in. na leki. Pomóc Ani zdecydowało się Stowarzyszenie ""Młodzi Demokraci"", które postanowiło zorganizować poniedziałkowy koncert charytatywny."
train,"2009-06-19: Łomża: obchody 1000-lecia męczeńskiej śmierci św. Brunona z Kwerfurtu

Ogólnokrajowe obchody 1000-lecia męczeńskiej śmierci św. Brunona z Kwerfurtu odbędą się w dniach 19-21 czerwca w Łomży i Giżycku. Natomiast w dniach 19-20 czerwca odbędzie się 348. Zebranie Plenarne Konferencji Episkopatu Polski w budynku Wyższego Seminarium Duchownego w Łomży. Tuż po zakończeniu pierwszego dnia obrad Konferencji biskupi wezmą udział we Mszy św. z okazji jubileuszu, która rozpocznie się o godzinie 18:00 w łomżyńskiej katedrze.

Mszy św. będzie przewodniczył Prymas Polski kard. Józef Glemp, a homilię wygłosi przewodniczący Episkopatu abp Józef Michalik. W sobotę o godzinie 16:00 w kościele pw. Krzyża Świętego w Łomży odbędzie się nabożeństwo Słowa Bożego pod przewodnictwem kard. Stanisława Dziwisza. Natomiast po nabożeństwie przewidziano koncert jubileuszowy.

Ogólnopolskie uroczystości jubileuszowe będą miały miejsce w niedzielę w Giżycku. Na Wzgórzu św. Brunona zostanie odprawiona uroczysta, jubileuszowa Msza św. pod przewodnictwem kard. Józefa Glempa Prymasa Polski. W sobotę odbędzie się tam spotkanie ewangelizacyjne dla młodzieży przy Krzyżu Światowych Dni Młodzieży.

Rok 2009 jest obchodzony w diecezji ełckiej i łomżyńskiej jako rok św. Brunona z Kwerfurtu. Dodatkowo św. Brunon jest patronem diecezji łomżyńskiej, ełckiej i warmińskiej."
train,"2008-02-06: Tusk: rekonstrukcja rządu w sierpniu

Donald Tusk w wywiadzie dla ""Polityki"" powiedział, że obserwuje członków swego rządu, i dokonał już wstępnej oceny, a pierwsza zmiana w składzie jego ministrów nastąpi w sierpniu.

""Kto zasłuży na niską ocenę, odejdzie w sierpniu. Dzisiaj żadnych nazwisk nie podam, chociaż wstępnej oceny na własny użytek już dokonałem"" - powiedział premier. Przyznał, że oparcie w pracy zapewnia mu Grzegorz Schetyna, a ""mistrzem stylu"" jest Bogdan Zdrojewski.

Zdradził natomiast, który z ministrów zmaga się z największymi problemami społecznymi. ""Prawdziwą próbę ognia przechodzi od pierwszych dni Ewa Kopacz. Ale prawdziwe egzaminy są przed nami. Dodam, że mam dziś pełne zaufanie do każdego członka gabinetu. Gdy je stracę, przestanie być członkiem rządu"" - stwierdził Tusk."
train,"2006-05-13: Wielkopolska: Wojewódzki zjazd Samoobrony

Przeszło pięciuset delegatów przyjechało na wojewódzki zjazd wielkopolskiej Samoobrony obradujący w Poznaniu. Na zjazd zaproszony jest również szef partii, minister rolnictwa Andrzej Lepper. Zjazd ma za zadanie wybrać przede wszystkim szefa wielkopolskiej Samoobrony. Z obecnym przewodniczącym konkurować o fotel będą Renata Beger, Jan Masiel i Alfred Budner. Na atmosferę wokół kongresu poważny wpływ ma konflikt w strukturach Samoobrony w Kole oraz afera z udziałem posłów Pilarza i Dębickiego. Kilka dni temu prasa opisała ingerencję obu polityków w egzekucję komorniczą majątku posła Pilarza."
train,"Kompania Węglowa na skraju upadku?

.
Na początku kwietnia 2014 roku największy koncern górniczy w Europie Kompania Węglowa S.A. (KW) o zdolności wydobywczej do 40 mln ton węgla kamiennego rocznie, zatrudniający ok. 55 tys. pracowników w 15 kopalniach, znalazł się w dramatycznie trudnej sytuacji finansowej, choć jeszcze nie stracił całkowicie płynności finansowej. Potrzebne środki finansowe udało się pozyskać dzięki rozpoczęciu procesu sprzedaży Kopalni ""Knurów-Szczygłowice"" Jastrzębskiej Spółce Węglowej za prawie 1,5 mld zł, , . Te prawie 1,5 mld złotych (z zaliczki od JSW Kompania wypłaciła bieżące pensje) starczy tylko do lipca. A co potem ?

W czwartek 17 kwietnia zarząd spółki podjął decyzję, że od 28 kwietnia do 5 maja włącznie dziewięć («Bolesław Śmiały», «Brzeszcze», «KWK Chwałowice», «KWK Jankowice», «KWK Piast», «KWK Pokój», «Ziemowit», „Piekary”, „Sośnica–Makoszowy” oraz specjalistyczne jednostki organizacyjne) z piętnastu kopalń Kompanii Węglowej całkowicie wstrzyma wydobycie węgla kamiennego. Przestój wiąże się z zaprzestaniem wydobycia a to przełoży się na niższe wypłaty. Związkowcy są zdania, że wstrzymanie wydobycia, nie poprawi kondycji finansowej spółki. Pracownicy obawiają się, że zapowiadany termin przestoju od 28 kwietnia do 5 maja może nie być jedynym przestojem w najbliższym czasie. Według nich, w dalszych planach władz spółki jest dłuższa, nawet miesięczna przerwa w wydobyciu węgla. Na razie zarząd zamierza wprowadzić przestój ekonomiczny na cały miesiąc (maj lub czerwiec) w kopalniach: Piekary, ""Brzeszcze"", ""Sośnica-Makoszowy"" i Pokój. Górnicy obawiają się, jednak że to może być początek likwidacji kopalń. Czy dojdzie do protestów załogi?

Wicepremier Janusz Piechociński przypominał na spotkaniu w Katowicach, że 24 kwietnia wyłoniony ma zostać nowy zarząd Kompanii Węglowej, który zajmie się jej restrukturyzacją. Dzięki programowi restrukturyzacji Kompania Węglowa ma odzyskać rentowność w dwa lata. W ubiegłym roku Kompania Węglowa zanotowała ponad miliard zł straty. Za to Katowicki Holding Węglowy S.A. w 2013 roku wypracował prawie 43 mln zł zysku netto, a LW Bogdanka S.A. wypracowała jeszcze więcej bo nawet prawie 330 mln zł. No ale Bogdanka jest notowana na GPW, więc nie ma się czemu dziwić. Cóż statek tonie a kapitana nie ma, bowiem od ponad siedmiu miesięcy (kiedy dymisję złożyła Joanna Strzelec-Łobodzińska z wynagrodzeniem 70 tys zł miesięcznie) nie jest obsadzony fotel prezesa, a o nadużyciach informował prokuraturę wiceprezes Wojciech Kotlarek, . Rada Nadzorcza powołała nowy sześcioosobowy zarząd. Na stanowisko prezesa wybrano Mirosława Tarasa.

Nowy zarząd będzie miał trudny orzech do zgryzienia. Będzie musiał rozwiązać prawdziwy węzeł gordyjski, bowiem Kompania Węglowa to taka przysłowiowa stajnia Augiasza. Kompania ma kiepską kondycję finansową i stoi nad przepaścią, grozi jej upadłość. Kompania Węglowa nie jest rentowna i żyje na kroplówce oraz dzięki zastrzykowi pieniędzy, pochodzących ze sprzedaży aktywów oraz emisji obligacji. 10 grudnia Kompania Węglowa sprzedała za 310 mln zł spółce Tauron Polska Energia akcje Południowego Koncernu Węglowego SA, . W dniu 1 lutego 2013 zarząd Kompanii Węglowej, zadłużając spółkę podpisał umowę emisji obligacji o wartości 700 mln zł. Natomiast 31 października 2013 Kompania Węglowa wyemitowała już obligacje za 1 mld 230 mln zł, zadłużając i zastawiając swoje srebra rodowe (zwały na których jest 5 mln ton węgla zastawione są pod obligacje i pod zaciągnięte pożyczki). Niestety dalsze emisje obligacji są niemożliwe z uwagi na brak możliwości obsługi zadłużenia. Wydaje się zatem, że koniec Kompani jest bliski i nieunikniony, boryka się ona bowiem ze spadkiem sprzedaży węgla oraz niskimi cenami tego surowca. Koszt jego wydobycia przekracza bowiem ceny rynkowe, więc wydobycie węgla nie ma ekonomicznego uzasadnienia. Czy Kompanię Węglową czeka powolna śmierć? . Czy Kompania Węglowa stoi nad przepaścią?.

Związki już zapowiedziały protesty w Katowicach w dniu 29 kwietnia, a 19 maja w Warszawie.
Demonstracja przejdzie ulicami Katowic od siedziby Śląskiego Urzędu Wojewódzkiego przy ulicy Jagiellońskej 25, pod siedzibę zarządu Kompanii Węglowej przy ulicy Powstańców 30, a następnie pod gmach Katowickiego Holdingu Węglowego przy ulicy Damrota 16.
Manifestacja rozpocznie się o godz. 9:00 na placu Sejmu Śląskiego i Placu Bolesława Chrobrego, skąd po przejściu pod siedzibę Kompanii Węglowej a następnie pod siedzibę Katowickiego Holdingu Węglowego przemarsz będzie kontynuowany ulicami Damrota, Warszawską, Szkolną, Moniuszki, Uniwersytecką, Roździeńskiego i Rondem gen. Jerzego Ziętka na plac przed halą Spodkiem, .

Na dzień 6 maja zapowiedziane są rozmowy pomiędzy przedstawicielami rządu, a stroną społeczną. Natomiast związkowcy planują wielką demonstrację w Warszawie, która ma się odbyć 19 maja.
Przed spotkaniem Donald Tusk mówił o tym, że węgiel ma być strategicznym fundamentem bezpieczeństwa energetycznego kraju. Czy ""szczyt węglowy"" zażegna kryzys?. Głównym powodem kryzysu w polskim górnictwie jest napływu taniego węgla spoza Unii Europejskiej, m.in import taniego (subsydiowanego) węgla z Rosji. Import rosyjskiego węgla do Polski w 2011 roku przekroczył 9 mln ton. Polska Razem chce wprowadzić embargo na rosyjski węgiel, natomiast Solidarna Polska chce ceł zaporowych na węgiel oraz nie chce pakietu klimatycznego. Pytanie: Co dalej z Kompanią Węglową? pozostaje na razie bez odpowiedzi. 
Po rozmowach z udziałem premiera Donalda Tuska w Katowicach związkowcy zrezygnowali z zaplanowanej na 19 maja akcji protestacyjnej w Warszawie i przesunęli termin na 16 czerwca.
Nowy prezes Mirosław Taras nie wyklucza zamykania nierentownych kopalń i zamierza przeprowadzić redukcję zatrudnienia. Premier Donald Tusk zapobiegł manifestacji górników w Warszawie, która miała się odbyć 19 maja i zapewnił sobie spokojny przebieg i sporo górniczych głosów w wyborach do PE 25 maja.

Na domiar złego 30 maja wiceprezes Marek Uszko poinformował że odchodzi z Kompanii Węglowej.

W dniu 6 czerwca premier spotkał się ze związkowcami w Katowicach, gdzie ustalono wprowadzenie programów naprawczych w kopalniach zamiast ich likwidacji.

Czy w związku z tym związkowcy zrezygnują z planowanej manifestacji, która miałaby przejść ulicami Warszawy. Decyzje w tej sprawie mają zapaść w poniedziałek tj. 9 czerwca.

Międzyzwiązkowy sztab protestacyjny odwołał zaplanowaną 16 czerwca górniczą manifestację w Warszawie, ."
train,"Nie żyje Marian Wantoła, rysownik i animator ""Reksia"", ""Bolka i Lolka""

Animator i rysownik filmów animowanych jak ""Reksio"", ""Bolek i Lolek"", pan Marian Wantoła nie żyje. Marian Wantoła miał 86 lat.

Od 1951 roku pracował w Studio Filmów Rysunkowych w Bielsku-Białej, gdzie tworzył animacje do seriali rysunkowych takich jak ""Przygody Błękitnego Rycerzyka"", ""Podróże kapitana Klipera"", ""Lis Leon"", ""Marceli Szpak dziwi się światu"" i wielu innych.
W listopadzie 2012 media informowały o fatalnych warunkach w jakim żył Marian Wantoła i jego żona. Schorowany znalazł się w szpitalu w Wilkowicach z ostrym zapaleniem płuc, gdzie zmarł 1 stycznia."
train,"2008-06-18: Odbyły się odchody uroczystości stulecia Związku Walki Czynnej

17 czerwca 2008 r. prezydent Lech Kaczyński udał się do Przemyśla. Podczas uroczystości na Wzgórzu Zamkowym Prezydent RP, wręczył ordery i odznaczenia osobom z terenu województwa Podkarpackiego.

Odznaczeni zostali za wybitne zasługi dla niepodległości Rzeczypospolitej Polskiej, za działalność na rzecz środowisk kombatanckich:

Za wybitne zasługi w działalności na rzecz zachowania dziedzictwa narodowego, za osiągnięcia w popularyzowaniu kultury polskiej:

Następnie Lech Kaczyński wraz z uroczystym orszakiem udał się na Plac Berka Joselewicza, gdzie odbyła się uroczystość stulecia Związku Walki Czynnej.

Po południu Prezydent Lech Kaczyński spotkał się z mieszkańcami i odwiedził gospodarstwo rolne w Medyce koło Przemyśla"
train,"2007-08-30: Kaczmarek, Kornatowski i Netzel zostali zatrzymani przez ABW

Były minister spraw wewnętrznych, prokurator Janusz Kaczmarek, były Komendant Główny Policji Konrad Kornatowski oraz prezes PZU Jaromir Netzel zostali zatrzymani dziś rano ok. 7:30 w związku z przeciekiem o akcji CBA w sprawie afery gruntowej.

„Dziś mają być wykonane czynności procesowe, i wtedy poinformujemy na jakiej podstawie, i dlaczego zostali zatrzymani"" - powiedziała Marzanna Mucha-Podlewska, rzecznik Prokuratury Okręgowej w Warszawie. Prokurator krajowy Dariusz Barski poinformował, że zatrzymania są w związku z utrudnianiem postępowania karnego. Janusz Kaczmarek jest już w prokuraturze, gdzie ma być przesłuchany. Został tam dowieziony przez czterech funkcjonariuszy ABW. Do Warszawskiej prokuratury przewożony jest również były komendant główny policji, który został zatrzymany w Gdyni. Opozycja komentuje, że zatrzymanie to „próba zamknięcia ust” przed jutrzejszym posiedzeniem sejmowej komisji ds. służb specjalnych na którym miał zeznawać Kornatowski.

Zatrzymanie Janusza Kaczmarka.

Do zatrzymania Kaczmarka doszło w czwartek rano w prywatnym mieszkaniu dziennikarza Sylwestra Latkowskiego u którego były szef MSW nocował po trwającym do późnych godzin nocnych wywiadzie dla tygodnika Polityka. Dziennikarz był zbulwersowany akcją ABW, w rozmowie dla TVN24 mówił, że funkcjonariusze, którzy zatrzymali Kaczmarka obudzili jego roczne dziecko i przestraszyli żonę.

Andrzej Lepper: ""bracia Kaczyńscy przygotowują utrzymanie władzy, stan wyjątkowy"".

Były minister rolnictwa i rozwoju wsi, szef Samoobrony Andrzej Lepper uważa, że ""bracia Kaczyńscy przygotowują utrzymanie władzy, stan wyjątkowy. Oni to przygotowują i przygotowują do tego społeczeństwo"". Lepper powiedział również, że ""po słowach premiera, że ""tak szybko nie odda władzy, że jeśli PO twardo nie potwierdzi, że idzie na wybory, to on rządu do dymisji nie poda"""", Zdaniem Leppera jest to ""jednoznaczne przygotowanie do stanu wyjątkowego"".

Lech Wałęsa: ""Oni są gotowi wprowadzić stan wojenny"".

Były prezydent Lech Wałęsa dzisiejsze zatrzymania skomentował słowami: ""Ci ludzie są gotowi nawet stan wojenny wprowadzić. Nie łudźcie się, że Kaczyńscy i Macierewicz tak łatwo oddadzą władzę"". Wałęsa przewidział także finał sprawy ""oni wszyscy powychodzą, ci zamknięci przez Kaczora i będziemy płacić wielkie odszkodowania. Podatnicy będą płacić za wygłupy Kaczyńskich i aresztowania, dlatego że oni nic im nie udowodnią"" - przewiduje były prezydent.

Bronisław Komorowski: ""Zatrzymanie Kaczmarka to próba zamknięcia mu ust!"".

W opinii wiceszefa PO Bronisława Komorowskiego, zatrzymanie byłego szefa MSWiA Janusza Kaczmarka i byłego komendanta policji Konrada Komorowskiego, to próba zamknięcia im ust: ""Widać wyraźnie, że władza boi się ich zeznań"". Polityk PO tak ocenia zdarzenia: ""To wygląda paskudnie, bo wygląda na to, że obecna ekipa władzy wpadła w panikę. Jest po prostu ciężko przestraszona tym, co może jeszcze powiedzieć pan Kaczmarek i tym co może powiedzieć Kornatowski"".

Joanna Senyszyn: ""strach ma oczy Ziobry"".

Posłanka SLD Joanna Senyszyn znana z kontrowersyjnych wypowiedzi na swoim blogu napisała:"
train,"Sydney Gay & Lesbian Mardi Gras - dwa tygodnie karnawału w Australii

Kiedy na półkuli północnej trwa jeszcze zima, rzesze Amerykanów i Europejczyków przybywają do stolicy Australii na wielki festiwal organizowany przez społeczność LGBT. W czasie kilkunastu końcowych dni karnawału pod tęczową flagą bawi się dobrze w Sydney co roku blisko milion osób bez względu na orientację seksualną, rasę czy światopogląd. W ciągu 40 lat impreza ta wyewoluowała z ostrego protestu dopominającego się o prawa gejów i lesbijek do formy spektakularnego festiwalu kultury ściągającego do Australii tłumy turystów. Nie bez znaczenia są przy tym znaczące dochody jakie przynosi miastu jego organizacja.

Tegoroczny festiwal Mardi Gras potrwa od 19 lutego do 6 marca. Łączył się on będzie z trwającymi przez ponad dwa tygodnie setkami imprez towarzyszących o charakterze kulturalnym, społecznym i sportowym ukoronowanych barwnym i głośnym przemarszem ulicami miasta. Odbędą się one w lokalach, na plażach, w parkach, a jak twierdzą organizatorzy, każdy zainteresowany znajdzie zatem coś dla siebie. Nowym elementem w czasie festiwalu 2010 stanie się spotkanie artystów, myślicieli i naukowców, którzy podejmą dyskusję na temat związany z organizacją Mardi Gras i historią świata. Wydarzenie to nazwano ""Queer Thinking"" (""Queerowe myślenie""). Warto wspomnieć, że wśród gwiazd mających się pojawić na festiwalu będą między innymi: Whitney Houston, John Waters, Paul Burston i Sarah Waters, a także wielu znanych artystów z Australii.

Organizacją festiwalu zajmuje się specjalnie powołana w tym celu organizacja New Mardi Gras jednocząca gejów i lesbijki z Sydney. Wspólnie z grupą Sleaze Ball zajmuje się przebiegiem festiwalu, a także organizacją innych innych wydarzeń tego typu w ciągu roku.
Głównym celem organizacji jest zwiększenie zauważalności środowisk gejowskich i lesbijskich, a także biseksualnych, transseksualnych, interseksualnych oraz queerowych. Organizacja czyni to na wiele sposobów, ale najbardziej godnym uwagi jest parada Mardi Gras. Jest to wydarzenie mające interesującą historię sięgającą początku lat 70. XX w. 
Głównymi źródłami pozyskiwania funduszy przez New Mardi Gras jest sponsoring oraz środki zdobywane przez dwie znaczące grupy: Mardi Gras Party i Sleaze Ball. Pozawala to na zorganizowanie festiwalu i pokrycie kosztów innych wydarzeń, jak na przykład Fair Day. Organizacja publikuje rokrocznie raporty z działalności i rozliczenia finansowe i udostępnia je w Internecie."
train,"Libia: łamanie zawieszenia broni

Łamanie zawieszenia broni.

W nocy siły rządowe dotarły do Bengazi. O godz. 7:30 wojska rządowe rozpoczęły ostrzał artyleryjski miasta. Około 9:00 wkroczyły do jego południowej i wschodniej części. Jednak o 14:30 powstańcy wypchnęli żołnierzy z miasta i zdobyli cztery czołgi. Siły Kaddafiego poinformowały, że jedynie broniły się przed atakiem powstańców i oskarżyły ich o łamanie zakazów lotów. Zestrzelony został powstańczy Mig-23, o czym poinformowała Narodowa Rada Tymczasowa. Miasto było pod ciągłym ostrzałem artyleryjskim, a w mieście trwały starcia. BBC doniosło o wdarciu się do miasta czołgów Kaddafiego. Około 16:00 nad Bengazi pojawiły się francuskie myśliwce. Zginęło 26 osób, a 40 było rannych. W bitwie bierze udział 8 tys. rebeliantów przeciwko 2 tys. żołnierzy.

Powstańcy poinformowali o porannym bombardowaniu kontrolowanej przez nich miejscowości Az-Zintan na zachodzie kraju. Następnie siły rządowe przeszły do oblężenia, w którym udział bierze 20-30 czołgów. Wojska Kaddafiego rozpoczęły ok. południa ostrzał Misraty za pomocą ciężkiej artylerii, snajperzy zastrzelili dwóch mieszkańców miasta. Misrata nadal jest oblegana, od czterech dni nie ma wody, a jej dostawy beczkowozami zostały zawieszone. Po południu rebelianci ogłosili, że odparli szturm. Przyznali, że stracili 27 bojowników. Zniszczyli 14 pojazdów pancernych.

Muammar Kaddafi wysłał list do Baracka Obamy, Nicoalasa Sarkozy'ego, Davida Camerona oraz ONZ. W liście do amerykańskiego prezydenta dyktator oświadczył: ""Stoją za mną wszyscy Libijczycy, są gotowi zginąć za mnie. Walczę tutaj z Al-Kaidą. Co zrobisz?"" W liście do pozostałych przywódców Kaddafi oświadczył: ""Libia nie należy do was. Nie macie żadnego prawa do interwencji w nasze sprawy wewnętrzne. To nasz kraj, nie wasz. Nie wystrzeliliśmy ani jednego pocisku do naszego ludu.""

Przygotowania do operacji.

Do południa chęć udziału w operacji wyraziły rządy Francji, Wielkiej Brytanii, USA, Kanady, Norwegii, Danii i Belgii, a władze Włoch i Hiszpanii ogłosiły gotowość udostępnienia baz lotniczy. Nicolas Sarkozy powiedział, że koalicja odpowie wszelkimi sposobami na ataki wojsk libijskich na cywilów.

We włoskich bazach znalazły się już samoloty sił powietrznych Włoch, a także niektóre z krajów NATO. W bazie w Trapani na Sycylii wylądowały maszyny Tornado ECR stacjonujące w Piacenzy. Są one przeznaczone do niszczenia obrony rakietowej i radarów. Myśliwce Eurofighter Typhoon i natowskie samoloty wczesnego ostrzegania AWACS dotarły do bazy w Trapani. Bojowe Tornado IDS z Ghedi wylądowały koło Brescii. Z kolei do bazy Sigonella koło Katanii, również na Sycylii, przyleciało sześć duńskich F-16. We Włoszech mają wylądować także amerykańskie maszyny.

Interwencja Zachodu.

O 17:00 czasu polskiego (18 czasu lokalnego), francuskie samoloty weszły w przestrzeń powietrzną Libii i rozpoczęły patrolowanie obszaru nad Bengazi, rozpoczynając operację Harmattan. O 17:45 czasu polskiego francuski myśliwiec ostrzelał libijski pojazd wojskowy 100 km od Bengazi. W akcji udział brało 20 myśliwców. To pierwszy incydent z udziałem zagranicznego lotnictwa. Francuskie samoloty zniszczyły cztery libijskie czołgi na południowym-zachodzie od Bengazi.

Z powodu podjęcia akcji militarnej ubolewanie wyraziła Rosja.

Ok. godz. 20:45 czasu polskiego amerykański okręt odpalił rakiety Tomahawk. 110 pocisków manewrujących spadło na stanowiska libijskiej obrony powietrznej w okolicach Trypolisu i Misraty. Operację tą nazwano ""Odyssey Dawn"". Także brytyjskie siły powietrzne rozpoczęły operację pod kryptonimem Ellamy nad Libią. Brytyjskie łódź podwodna wystrzeliła po godz. 21. kilka pocisków Tomahawk. Amerykańskie i brytyjskie pociski typu cruise wystrzelone z okrętów podwodnych uderzyły w ponad 20 celów na terenie Libii.

""Akcja w Libii to akcja sił sojuszniczych. Teraz dowodzą nią Amerykanie. Później dowództwo będzie przekazywane innym krajom"" - poinformował na konferencji prasowej wiceadmirał William Gortney, przedstawiciel Pentagonu. ""Nie zamierzamy używać siły większej niż potrzebna, by gwarantować bezpieczeństwo cywilów' - zapewnił Gorney.

Podał, że siły amerykańskie planują w najbliższym czasie użyć myśliwce. - ""Zaczynamy przygotowywać myśliwce, bo chcemy zagwarantować zakaz lotów. Operacja w Libii to operacja wielofazowa. Teraz trwa pierwsza faza"" - powiedział przedstawiciel Pentagonu.

Wieczorem w Trypolisie siły rządowe zatrzymały czterech dziennikarzy z Tunezji, Mauretanii, Norwegii i Wielkiej Brytanii.

Po godz. 22:00 libijska telewizja podała, że siły koalicji zbombardowały miasta Zuwara, Trypolis, Misrata, Syrta i Bengazi. O 22:30 czasu polskiego siły koalicji rozpoczęły bombardowanie bazy lotniczej Mitiga w Trypolisie. O 22:45 Muammar Kaddafi wygłosił krótkie orędzie w którym wezwał Libijczyków o do obrony kraju przed atakiem ""krzyżowców"" i ""syjonistów"".

O 23:46 polskiego czasu Al Dżazira podaje, powołując się na libijską telewizję, że wojskom rządowym udało się zestrzelić francuski samolot. Paryż nie potwierdził tych doniesień.

x; background:#388900; color:#fff; text-align:center; font-weight:bold; font-size:95%; margin-bottom:5px;margin-top:0;margin-left:-5px;margin-right:-4px;"">Przeczytaj poprzedni
x; background:#388900; color:#fff; text-align:center; font-weight:bold; font-size:95%; margin-bottom:5px;margin-top:0;margin-left:-5px;margin-right:-4px;"">oraz kolejny raport"
train,"2007-12-18: Koncert zespołu The Cure w Polsce

18 lutego 2008r. w warszawskim Torwarze i 19 lutego 2008r. w katowickim Spodku zagra brytyjska grupa rockowa The Cure.
Koncert będzie wspomagany przez grupę 65 Days of Static.

Grupa The Cure została założona w 1976 roku w Crawley przez Roberta Smitha jako Easy Cure. W 1978 roku zespół zmienia nazwę na The Cure zdobywając coraz większą popularność w całej Wielkiej Brytanii. Początkowo muzyka zespołu opierała się na założeniach punk rocka, lecz z biegiem czasu grupa wykształciła swój własny styl, który często kojarzony jest z gatunkami new wave, post punk i cold wave.
W 1979 zespół odniósł kolejne sukcesy - zdobycie ogromnej popularności w Londynie występując na scenie w towarzystwie Joy Division i Siouxsie and The Banshees oraz wydanie debiutanckiego albumu – Three Imaginary Boys. 
Rok 1981 to intensywna praca nad materiałem na kolejny, trzeci studyjny album – Faith.
W lata 90. The Cure wkraczało jako gwiazda. Grupa The Cure należy do najbardziej charakterystycznych, trudnych do zaszufladkowania, a przy tym długotrwałych zjawisk na scenie rockowej.

Zespół promując The Cure planował początkowo zagrać w Polsce jesienią 2004, jednakże planowana druga część trasy koncertowej (w tym występ w Polsce) została odwołana, co tłumaczono zmęczeniem muzyków, i przełożona na pierwszą połowę 2005 roku.

The Cure pracują nad nowym albumem, który ukaże się na wiosnę 2008 roku. W lutym i marcu 2008 roku zespół będzie koncertował w Europie. 6 października na Download Festival swoją nieoficjalną premierę miał utwór z najnowszego albumu noszący tytuł ""Please Project"", natomiast 22 października podczas występu w Meksyku utwory ""A Boy I Never Knew"" oraz ""Don't Say Anything"".

Obecny skład zespołu to :"
train,"2005-04-21: Już drugi sondaż daje zwycięstwo PiSowi

Po niedawnym sondażu CBOS swoje prognozy dotyczące wyborów parlamentarnych opublikował IPSOS - według niego niecała połowa Polaków wybrałaby się na wybory, a do parlamentu weszłoby 7 partii politycznych.

Ranking otwiera Prawo i Sprawiedliwość z 20% poparciem, które dzięki rozpoczęciu kampanii wyborczej lidera ugrupowania, prezydenta Warszawy, Lecha Kaczyńskiego zanotowało wzrost o 3 procent. Nieobecna ostatnio w mediach Platforma Obywatelska straciła aż 6 punktów procentowych i w kwietniu może liczyć na 19% głosów. Następna jest Samoobrona, która straciła 3%, ale nadal ma ich 16. Liga Polskich Rodzin cieszy się poparciem 11% wyborców i jest to wzrost o 1%. Polskie Stronnictwo Ludowe, które pojawiło się ostatnim razem w mediach przy okazji propozycji zastapienia obowiązującego systemu wyborczego d'Hondta metodą St Lague'a, premiującą mniejsze ugrupowania, zdobyło w tym sondażu 8% (+2%). Unia Wolności, która w ten weekend przekształca się w nową formację polityczną, ma 7% poparcia (wzrost o 1%), z kolei Sojusz Lewicy Demokratycznej, walczący o jedność lewicy i utrzymanie na scenie politycznej, ma niezmienne poparcie 7% elektoratu.

Poza sejmową burtą znalazły się: Socjaldemokracja Polska - 3% (-1%), Centrum z takim samym poparciem co SDPL (przy czym partia Religi poparcie wzrosło o 1%), a także Unia Lewicy, która ma 1% poparcia (bez zmian), do której wycofuje się znaczna część dotychczasowej młodzieżówki Unii Pracy, by, jak mówią, ""stworzyć lewicową alternatywę dla SLD i SDPL""."
train,"2007-08-08: Kolejny wypadek autokaru we Francji

W dniu dzisiejszym w pobliżu Dunkierki w północnej Francji niedaleko belgijskiej granicy, wydarzył się wypadek polskiego autokaru, w którym zginęły co najmniej 3 osoby, a nieoficjalnie wiadomo że jedna osoba zmarła w szpitalu i 25 osób zostało rannych w tym 11 ciężko. W autokarze znajdowało się najprawdopodobniej 40 osób z Polski. Turyści wracali autokarem z Belgii. Autokar z polskimi turystami był jedynym pojazdem, który brał udział w wypadku.

Autokar przewrócił się podczas zjazdu z autostrady A16. Do wypadku doszło ok. 6:00 rano na autostradzie A16 w pobliżu Dunkierki, niedaleko belgijskiej granicy.

Według konsula generalnego RP w Lille, ranni zostali przewiezieni do szpitali w Dunkierce i w Ostendzie w Belgii.

Autobus, który uległ wypadkowi, należał do firmy Polonia Transport z Zamościa."
train,"2006-02-07: Ministerstwo Rolnictwa udostępnia limuzyny zainteresowanym

Jak twierdzi dziennik ""Fakt"", Ministerstwo Rolnictwa wysyła do potrzebujących limuzynę – warunkiem skorzystania z usługi jest powołanie się na ojca Tadeusza Rydzyka. Dziennikarz gazety, udając asystenta dyrektora Radia Maryja, zadzwonił do sekretariatu ministerstwa z prośbą o rządowy samochód w zastępstwie zepsutego. Limuzyna została natychmiast wysłana na żądanie ministra rolnictwa, Krzysztofa Jurgiela.

„Minister Krzysztof Jurgiel, w miarę swoich możliwości, zawsze stara się pomagać ludziom w potrzebie i taką decyzję podjął w tym przypadku.” - czytamy w oświadczeniu wydanym przez ministerstwo rolnictwa. Minister wystąpił o obciążenie go kosztami transportu."
train,"Zmarł Andrzej Szczeklik

W krakowskim szpitalu przy ul. Skawińskiej w wieku 74 lat zmarł profesor Andrzej Szczeklik, wybitny lekarz i naukowiec, kierownik II Katedry Chorób Wewnętrznych Collegium Medicum Uniwersytetu Jagiellońskiego, odznaczony Krzyżem Komandorskim z Gwiazdą Orderu Odrodzenia Polski oraz Orderem Ecce Homo.

Szczeklik zmarł po krótkiej chorobie. Przyczyną zgonu był zawał serca połączony z zapaleniem płuc.

Andrzej Szczeklik był autorem i współautorem ok. 600 prac naukowych, publikowanych w czasopismach międzynarodowych i krajowych. Wydał również kilka monografii i podręczników, także za granicą. Autor książek: „Katharsis. O uzdrowicielskiej mocy nauki i sztuki” (Znak, Kraków 2003), oraz „Kore — O chorych chorobach i poszukiwaniu duszy medycyny” (Znak, Kraków 2007) przetłumaczonych na język angielski, niemiecki, hiszpański, węgierski, i litewski. Był członkiem Papieskiej Akademii Nauk, PAU, PAN oraz innych towarzystw naukowych. Był żonaty, miał dwóch synów i córkę.

Do jego najważniejszych osiągnięć zawodowych można zaliczyć badania chorób serca rozwijających się na podłożu miażdżycy i chorób płuc o podłożu immunologicznym. W 1976 roku opisał działanie prostacykliny na ustrój ludzki i wprowadził ją do leczenia chorób tętnic. W 1997 roku otrzymał wraz z doktorem Markiem Sanakiem I nagrodę czasopisma Lancet za odkrycie podłoża genetycznego astmy oskrzelowej. Rok później Royal College of Physicians w Londynie wyróżniło go nagrodą specjalną i przyjęło w poczet swoich członków."
train,"2008-07-05: Open'er Festival 4-6 lipca 2008

Zakończył się Heineken Open'er Festival. W dniach 4-6 lipca 2008 r. w Gdyni na Lotnisku Babie Doły (Kosakowo) na wszystkich scenach zaprezentowało się ponad 80 artystów z zagranicy oraz z Polski. Reprezentowali oni różnorodne nurty muzyczne - od rocka, przez hip-hop i muzykę elektroniczną, aż po muzykę światową - etno i folk. Organizatorem festiwalu jest Alter Art.

=Sceny=
Główne sceny.

W czasie tegorocznej edycji Festiwalu artyści prezentowali się na trzech głównych scenach. Były to: Main Stage, World Stage oraz Tent Stage.

Główni artyści.

Podczas tegorocznego festiwalu wystąpiły następujące grupy muzyczne i wykonawcy:

4 lipca
5 lipca
6 lipca

Dokładny plan festiwalu Open'er 2008

Sex Pistols – brytyjska grupa punkowa, która działała w latach 1975-1978. Pierwszy koncert jako Sex Pistols zagrali 6 listopada 1975 w Saint Martins College. Ich pierwszy występ w Manchesterze kilka miesięcy później przyniósł im sławę. We wrześniu 1976 roku zespół podpisał kontrakt z EMI. Pierwszy singiel pt. """"Anarchy in the UK"""" zaszokował wszystkich energią, która wyzwalała się w pełni na koncertach. 28 października 1977 Sex Pistols wydali jeden jedyny album w całej swojej historii – """"Never Mind the Bollocks, Here's the Sex Pistols"""".

Ostatni koncert zespołu odbył się 14 stycznia 1978 w San Francisco. Dzień później Johnny Rotten odszedł z zespołu. Sid Vicious, uzależniony od narkotyków członek zespołu, został oskarżony o zamordowanie swojej dziewczyny Nancy Spungen, a dzień po wyjściu z więzienia zmarł po przedawkowaniu. Sex Pistols rozpadli się.

Choć grupa istniała zaledwie 26 miesięcy, przeszła do historii jako jedna z najbardziej wpływowych grup punkowych. Muzyka grupy, ekstremalnie hałaśliwa, prosta w swej strukturze i niedbała w wykonaniu, zdefiniowała punk jako gatunek muzyki rockowej, a sam zespół punkowy jako zjawisko kulturowe.
W dwadzieścia lat po pierwszym, krótkim okresie działalności zespołu, nastąpił jego powrót. Przez kilkanaście lat członkowie zespołu angażowali się we własne projekty muzyczne. W połowie lat 90. muzycy powrócili do wspólnego grania.
Obecnie kontynuują granie tras koncertowych, spotykając się z ogromnym zainteresowaniem i fanatycznym przyjęciem. Są uznawani ze zespół będący ikoną i legendą muzyki. Do inspiracji muzyką tej brytyjskiej grupy przyznawali się członkowie takich grup jak Joy Division, Nirvana, Rage Against The Machine, Green Day, a nawet Avril Lavigne.

Czasopisma takie jak """"Rolling Stone"""", czy """"Q Magazine"""" umieściły dokonania Sex Pistols w podsumowaniach najlepszych płyt wszech czasów oraz najlepszych zespołów wszech czasów.

""Obecny skład"":

Interpol – amerykański zespół rockowy założony w 1997 r. pochodzący z nowojorskiego Williamsburga. Zarówno ich pierwsza płyta """"Turn on the Bright Lights"""" wydana w 2002 r. jak i druga - """"Antics"""" - wydana dwa lata później zostały bardzo dobrze ocenione przez krytyków i fanów. Druga z nich osiągnęła w Wielkiej Brytanii status złotej. W 2007 r. zespół wydał nową płytę - """"Our Love To Admire"""".

Interpol jest jednym z zespołów składających się na tzw. """"muzyczną scenę indie Nowego Jorku"""". Mimo tego, że twórczość Interpol nawiązuje do muzyki Joy Division i Sonic Youth, zespół wypracował swoje własne, niepowtarzalne brzmienie oparte na zimnych gitarowych riffach i hipnotyzującym głosie wokalisty grupy - Paula Banksa.

Editors – brytyjski zespół indie-rockowy założony w Birmingham w 2002 roku przez ówczesnych studentów Staffordshire University. Pierwszego limitowanego singla, ""Bullets"", zespół wydał w 2005 r. - wyprzedał się on w pierwszym dniu sprzedaży. Debiutancki album, ""The Back Room"", przez wielu został okrzyknięty najlepszym albumem 2005 roku, jednocześnie bardzo szybko osiągając status platyny. Druga płyta zespołu pt. ""An End Has A Start"" (2007) od razu trafiła na pierwsze miejsce na brytyjskiej liście sprzedaży.

Wraz z takimi zespołami, jak Franz Ferdinand, Arctic Monkeys i Bloc Party stanowią czołówkę nowego brytyjskiego rocka. Muzyka tworzona przez zespół jest kojarzona z takimi grupami rockowymi jak: Joy Division, Interpol, czy R.E.M.

""Obecny skład"":

Massive Attack – brytyjski zespół muzyczny powstały pod koniec lat 80. w Bristolu, uważany jest za jeden z najważniejszych zespołów muzyki elektronicznej oraz trip hopu. Gruntem dla założenia zespołu był duży soundsystem o nazwie ""Wild Bunch"". Jego członkowie mieszali bardzo wiele gatunków muzycznych, co dało o sobie znać w dziełach Massive Attack.
Pierwotnie w skład zespołu wchodzili ""3D"", ""Daddy G"", ""Mushroom"" oraz ""Tricky"" (ten ostatni rozpoczął karierę solową po wydaniu drugiego albumu w 1994 r.). Zadebiutowali w 1991 r. albumem """"Blue Lines"""", którym natychmiast wpisali się do kanonu muzyki XX wieku. Kolejne albumy - """"Protection"""" (1994), """"No Protection"""" (1995), """"Mezzanine"""" (1998) oraz """"100th Window"""" (2003) - osiągały wysokie miejsca w brytyjskich zestawieniach i przychylne opinie zarówno krytyków jak i fanów. Już wkrótce zespół wyda kolejny album studyjny.

Massive Attack stworzyli charakterystyczne i rozpoznawalne brzmienie. Zespół tworzy pełne melancholii utwory, w których często dominują przesterowane brzmienia gitary i ciężkie rytmy perkusyjne. W przypadku wielu utworów ich muzykę zaliczyć można do muzyki eksperymentalnej.

Zespół przywiązuje bardzo dużą uwagę do wizualnej oprawy swojej muzyki, co łatwo zauważyć oglądając ich wielokrotnie nagradzane teledyski i zapierające dech w piersiach występy na żywo. Są zdobywcami takich nagród jak ""Brit Awards"", ""MTV Europe Music Awards"", czy ""NME Awards"". Niemal wszystkie ich wydawnictwa osiągnęły status platynowy.
""Obecny skład"":

The Chemical Brothers – dwuosobowa angielska grupa wykonująca muzykę elektroniczną oraz taneczną powstała w 1995 r. Zespół tworzy Ed Simons i Tom Rowlands. Zadebiutowali albumem """"Exit Planet Dust"""", który sprzedał się w ponad milionowym nakładzie. Kolejne płyty okazywały się również wielkimi sukcesami grupy. Wydała ona takie albumy jak """"Dig Your Own Hole"""" (1997), """"Surrender"""" (1999), czy """"Come with Us"""" (2002). Niedawno wydali oni swój szósty album studyjny zatytułowany """"We Are The Night"""".

Do dziś znane są i powszechnie uznawane za klubowe hity takie utwory jak np. """"Setting Sun"""", """"Block Rockin’ Beats"""", """"Hey Boy Hey Girl"""", """"Star Guitar"""", czy """"Galvanize"""". Na twórczość duetu składają się eksperymentalne połączenia ciężkich klubowych rytmów i muzyki gitarowej. Twórczość zespołu zyskała sobie wielu fanów wśród słuchaczy muzyki elektronicznej. Co ciekawe, równie entuzjastycznie grupa przyjmowana była jako support takich gwiazd jak U2, czy Oasis.

Razem z The Prodigy, Fatboy Slim, The Crystal Method oraz innymi mniej znanymi zespołami, są pionierami big beatu. Zespół jest zdobywcą trzech nagród Grammy: dwukrotnie w kategorii ""Best Electronic/Dance Album"" (za dwa ostatnie albumy) oraz w kategorii ""Best Dance Recording"" (za utwór """"Galvanize"""").

The Cribs – brytyjski zespół indie-rockowy założony w Wakefield w 2001 roku. W skład grupy wchodzi trzech braci Jarman - Gary, Ryan i Ross oraz Johnny Marr, który dołączył do zespołu w 2008 r. Mimo młodego wieku muzyków, zespół nagrał już trzy albumy: ""The Cribs"" (2004), ""The New Fellas"" (2005) oraz ""Men's Needs, Women's Needs, Whatever"" (2007).

W tym roku uzyskali trzy nominacje do NME Awards, w kategoriach ""Best British Band"", ""Best Live Band"" i ""Best Track"". Konkurują m.in. z Arctic Monkeys, Muse i Oasis. """"Q Magazine"""" nadał im miano """"The Biggest Cult Band in the UK"""". Zagrali już na takich festiwalach jak ""Glastonbury"", ""T In The Park"", ""O2 Wireless Festival"", czy ""Coachella"".

DeVotchKa – amerykańska grupa indie-rockowa i folk-rockowa łącząca w swej twórczości muzykę rockową m.in. z pieśniami cygańskimi (m.in. gypsy punk). Założona została w 1997 r. w Denver. Zespół nagrał pięć albumów. Najnowszy z nich, wydany w tym roku ""A Mad & Faithful Telling"", zebrał świetne recenzje w mediach takich jak """"Rolling Stone"""", """"Pitchfork"""", czy """"Spin"""". Magazyn """"Filter"""" określił ich mianem """"Najlepszego zespołu w Ameryce, o którym nigdy nie słyszeliście"""". DeVotchKa oraz kompozytor Michael Danna są twórcami soundtracku do oskarowego filmu """"Mała Miss"""".

""Obecny skład"":

CocoRosie – amerykański duet indie popowy/psych folkowy z elementami hip-hopu, niekiedy zaliczany do ruchu ""New Weird America"". Założony w 2003 r. przez Sierrę i Biancę Casady - siostry mieszkające razem na nowojorskim Brooklynie.

Efektem wspólnego pobytu sióstr w Paryżu była płyta """"La maison de mon rêve"""" wydana przez niezależną wytwórnię ""Touch and Go"". Płyta zaintrygowała słuchaczy i media. Równie entuzjastyczne recenzje zyskały ich kolejne wydawnictwa: """"Beautiful Boyz"""", """"Noah’s Ark"""" i """"The Adventures of Ghosthorse and Stillborn"""".

Zaliczane są do czołowych przedstawicieli nowej fali amerykańskiego folku. Ich muzyka to połączenie akustycznych brzmień gitary i harfy z surowymi elektronicznymi dźwiękami wytwarzanymi przez baterię przedziwnych przedmiotów, wśród których znajdziemy nawet dziecięce zabawki.

Sierra od niedawna współtworzy nowy zespół Metallic Falcons.
Gentleman & The Far East Band – jeden z najbardziej charakterystycznych i najpopularniejszych w Polsce wykonawców muzyki reggae oraz dancehall. Tilmann Otto znany jako ""Gentleman"" pochodzi z Niemiec. Wielokrotnie odwiedzał Jamajkę poznając tajniki reggae.
W postaci Gentlemana najbardziej fascynujący jest fakt, że mimo różnic kulturowych zyskał przychylność jamajskiej elity muzycznej. Podczas koncertów wspierany jest przez niezwykle barwny i liczny zespół ""The Far East Band"".

Media i słuchacze poznali go po tym jak pojawił się na singlu """"Tabula Rasa"""" grupy Freundeskreis. Od tego czasu nagrał kilka świetnie przyjętych albumów studyjnych, m.in. """"Trodin On"""" i """"Journey To Jah"""". Obecnie artysta promuje album """"Another Intensity"""".

Pozostali artyści.

Wśród polskich wykonawców na scenach głównych Open'er Festival zaprezentowali się:

4 lipca
5 lipca
6 lipca
Poza tym na jednej z trzech głównych scen festiwalowych oprócz wykonawców głównych i polskich zagrał jeden zespół rosyjski (5 lipca, ostatni wykonawca na ""Tent Stage""):
Inne sceny.

Poza trzema scenami głównymi artyści prezentowali się na trzech mniejszych scenach: Young Talents Stage, Beat Stage oraz Red Pulse Stage.

Young Talents Stage.

Na Scenie Young Talents po raz drugi w historii Festiwalu prezentowane były nowości w polskiej muzyce. Młode polskie zespoły grające indie rock, awangardowy hip-hop, post-rock, trip hop i avant-pop miały okazję zaprezentować się po raz pierwszy przed dużą publicznością. Były to:
4 lipca

5 lipca

6 lipca

Beat Stage.

Na scenie muzyki elektronicznej Beat Stage zaprezentowali się następujący polscy muzycy, DJ-e i kolektywy muzyczne :
4 lipca

5 lipca

6 lipca

Red Pulse Tent.

4 lipca

5 lipca

6 lipca

=Artyści nieaktualni=

Następujący artyści odwołali swój udział w Festiwalu:

Beirut – zespół, którego trzonem jest pochodzący z Santa Fe Zach Condon, grający muzykę zaliczaną do nurtów muzyki światowej, muzyki folk oraz do alternatywnego popu i rocka; brzmienie zespołu inspirowane jest muzyką bałkańską, jak również tradycyjną francuską piosenką - w czasie koncertów lider zespołu wraz z towarzyszącymi mu muzykami używają tradycyjnego instrumentarium (m.in. harmonia, mandolina, ukulele, organy).

Debiutancka płyta zespołu, """"Gulag Orkestar"""", wydana w 2006 r. została bardzo ciepło przyjęta przez krytyków, fanów oraz media. Wydana rok później druga płyta """"The Flying Club Cup"""" odniosła podobny sukces.

M.I.A (znana jako Mathangi ""Maya"" Arulpragasam) (ur. 17 lipca 1977) – pochodząca ze Sri Lanki brytyjska wokalistka, autorka piosenek, kompozytorka, producentka, projektantka ubrań i autorka rewolucyjnych tekstów. Jej muzyka prezentuje głównie mieszankę wielu elementów różnych gatunków, m.in. hip-hopu, ragga, dancehallu i electro. Wszystkie te nurty muzyczne przeplatane są często tzw. muzyką światową.

W 2004 roku M.I.A. wydała swój pierwszy singel o nazwie ""Galang"". W 2005 roku premierę miał debiutancki album - ""Arular"". Zdobył on pochlebne opinie dotyczące niezwykle wyrazistego materiału. Kolejna płyta - ""Kala"" - została ogłoszona przez amerykański magazyn muzyczny """"Rolling Stone"""" za najlepszy album roku 2007.

=Wydarzenia pozamuzyczne=
Alter Space.

Oprócz sześciu głównych scen, w czasie tegorocznej edycji festiwalu powstała siódma - tzw. scena Alter Space. Ta ""przestrzeń festiwalowa"" gromadziła w jednym miejscu dotychczasowe oraz nowe pomysły i szeroko rozumiane aktywności artystyczne wykraczające poza muzykę.

Tworzyły ją teatry uliczne wraz z różnorodnymi działaniami teatralnymi i wystawami, taniec ognia, performance, jak również scena muzyki eksperymentalno-awangardowej, połączona ze sceną ""jam session"" dostępną dla uczestników festiwalu. Częścią ""Alter Space"" było również kino prezentujące różnorakie filmy dokumentalne oraz animowane.

Działała także ""Alter Café"" - zakątek kawiarnianej atmosfery i relaksu przy ""Radiu Open'er"".

Teatry.

W czasie Festiwalu odbyło się jedno wielkie przedstawienie plenerowe, sześć parad oraz cztery pokazy ""fire show"". Oto grupy, które prezentowały swe umiejętności artystyczne:

Kino.

W kinie ""Alter Space"" można było obejrzeć następujące filmy:

Strefa NGO.

Strefa NGO (ang. ""Non-Governmental Organization"") to przestrzeń festiwalowa stworzona w 2006 r. mająca na celu pomoc w rozwoju postaw obywatelskich i proekologicznych wśród uczestników festiwalu poprzez promowanie organizacji pozarządowych. Oprócz przestrzeni przeznaczonej do promowania działalności poszczególnych organizacji przygotowywany jest specjalny namiot, do którego zapraszani są specjalni goście. Do tej pory uczestnicy mieli okazję podzielić się poglądami m.in. z prof. Jadwigą Staniszkis, czy z Grzegorzem Miecugowem. Do tej pory zaprezentowało się na niej 25 organizacji pozarządowych.

W czasie tegorocznej edycji festiwalu na specjalnej, nowej, powiększonej przestrzeni festiwalowej zaprezentowało się 16 organizacji pozarządowych. Poniżej znajduje się ich spis:

=Źródła="
train,"2008-06-07: Bolesław Witczak nowym prezesem UPR

Konwentykl UPR wybrał nowego prezesa Unii Polityki Realnej. Został nim Bolesław Witczak, dotychczasowy prezes okręgu wielkopolskiego. Wyprzedził on drugą kandydaturę - Janusza Korwin-Mikkego.

""Gratulując nowemu prezesowi UPR wyboru, do którego jako członek Konwentyklu dołożyłem swój głos, mam nadzieję, że zadania, które postawi przed okręgami i oddziałami, znajdą gorliwych wykonawców, a świeżość pomysłów którą wnosi, przyczyni się do wyzwolenia poczucia obowiązkowości, odpowiedzialności i dumy u wszystkich, którzy w UPR i dla UPR działają, poświęcając swój czas i pieniądze"" - stwierdził Wojciech Popiela, były już prezes Unii Polityki Realnej."
train,"Bytom: Zebrano ponad 40 tys. podpisów w sprawie Piotra Koja

2 lutego inicjator referendum Janusz Wójcicki i kilka innych osób, w związku z niechęcią do obecnej władzy zaczęli zbierać podpisy wśród bytomian, aby odwołać prezydenta Piotra Koja i Radę Miasta.

Przypomnijmy: 7 lutego opublikowaliśmy tekst w którym opisaliśmy niechęć mieszkańców do obecnego prezydenta. Od 2 kwietnia zebrano około 40 tys. podpisów - żeby złożyć skuteczny wniosek trzeba zebrać minimum 13,5 tysiąca podpisów. Wg. internetowego sondażu 73% głosujących chce odwołać prezydenta i radę miasta.

Od 2 kwietnia komisarz wyborczy ma przez 30 dni weryfikować losowo autentyczność podpisów. Po czym podejmie decyzję o wykonaniu bądź odmowie zorganizowania referendum. Nieoficjalnie mówi się, że do referendum dojdzie 24 czerwca."
train,"2005-04-20: Komentarze po wczorajszej wypowiedzi Łukaszenki

Nie milkną komentarze po wczorajszej wypowiedzi prezydenta Białorusi, Aleksandra Łukaszenki.

Łukaszenka w swoim wtorkowym orędziu skrytykował polską ambasadę za zajmowanie się Polakami zamieszkałymi na Białorusi.

To wypowiedź skandaliczna w formie i pozbawiona sensu - tak skomentował wczorajsze wystąpienie Łukaszenki marszałek Sejmu, Włodzimierz Cimoszewicz. W podobnym tonie wypowiadali się inni polscy politycy.

Zdaniem specjalistów wypowiedź Łukaszenki to sygnał, że przywódca Białorusi obawia się o wynik najbliższych wyborów prezydenckich. Prawdopodobnie boi się, że do głosu dojdzie opozycja i powtórzy się wariant ukraiński - ""pomarańczowa rewolucja"". W trakcie demokratycznych przemian na Ukrainie dużą rolę odegrała Polska. W tym właśnie spejcaliści upatrują się powodów dla wystąpienia Łukaszenki."
train,"2010-06-18: Izabela Jaruga-Nowacka tegoroczną laureatką Nagrody Tolerancji

Premier Izabela Jaruga-Nowacka została laureatką Nagrody Tolerancji 2010. Nagrodę przyznano pośmiertnie w uznaniu jej zasług jako rzeczniczki praw osób LGBT na polskiej scenie politycznej.

Izabela Jaruga-Nowacka była posłanką na Sejm II, IV, V i VI kadencji. W latach 2004-2005 pełniła funkcję ministra i wicepremiera. Była pełnomocnikiem rządu ds. równego statusu kobiet i mężczyzn. Związana ze środowiskiem lewicowym deklarowała poglądy feministyczne. Podejmowała działania na rzecz państwa neutralnego światopoglądowo oraz zapewnienia równych szans startu życiowego młodzieży poprzez dostępność edukacji. Uczestniczyła w demonstracjach osób LGBT. W 2001 uhonorowana nagrodą Tęczowego Lauru „za odwagę w głoszonych poglądach i wsparcie udzielane inicjatywom służącym przełamywaniu nietolerancji i ograniczoności społeczeństwa”. Wielokrotnie występowała w obronie praw osób LGBT, a w 2005 dzięki Jej interwencji zakazana Parada Równości otrzymała ochronę policji. Zginęła tragicznie 10 kwietnia 2010 r. w katastrofie samolotu prezydenckiego.

Nagroda Tolerancji jest przyznawana od 2006 roku za działalność na rzecz obrony praw lesbijek, gejów, osób biseksualnych i transpłciowych przez organizacje społeczne z czterech krajów: Polski, Niemiec, Francji i Hiszpanii. Dotychczasowymi laureatami z Polski byli: senator Kazimierz Kutz (2006), Piotr Pacewicz (2007), Marzanna Pogorzelska (2008) oraz profesor Zbigniew Hołda (2009). Wręczenie tegorocznych nagród odbędzie się w październiku w Madrycie."
train,"„Bałtyk” – ostatnie duże przedwojenne kino w Łodzi zostało zamknięte we wrześniu 2015 r.

Kino, tradycjami sięgające 1925 r. zostało zamknięte i widzowie pożegnali się z salą 23 września, a ostatnie seanse wyświetlone były w weekend 18-20 września 2015 r. Właściciel kina „Helios S.A.” przeniósł działalność do nowo powstałego 9-salowego multiplexu w centrum handlowym „Sukcesja”

Kino „Bałtyk” (nazwa po 1945 r.) powstało w 1925 r. i wówczas było kinem o nazwie „Reduta”, wyświetlającym w sali przy ul. G. Narutowicza 20 filmy nieme, bo innych nie było. 20 maja 1927 r. nowi właściciele przebudowali je i nazwali „Splendid”, było najelegantszym kinem w Łodzi i pierwszym, w którym 14 listopada 1929 r. wyświetlono film ""Statek komediantów"", któremu towarzyszył dźwięk. Kino przybrało nazwę „Pierwszy dźwiękowy kinoteatr Łodzi »Splendid«” i tu wyświetlane były wszystkie filmy premierowe, największe i najbardziej reklamowane filmy tamtych czasów. Potem zmieniało właścicieli i nazwy - „Roxy”, „Europa” ale zawsze było eleganckim, licznie odwiedzanym kinem w śródmieściu Łodzi.

Po wojnie upaństwowione, także było największym, po modernizacji w 1967 r. nadal było najnowocześniejsze w Łodzi. To tu wprowadzono pierwszy szeroki ekran, stereofonię, wyświetlano filmy przestrzenne. W 1992 r. zostało sprywatyzowane i stało się własnością firmy „Helios S.A.”. Kino nadal było renomowane, przez lata odbywały się najważniejsze polskie premiery, w których brały udział gwiazdy kina. Na dużej sali były miejsca dla 603 widzów (uruchomiono też małą salę dla 181 widzów) a ekran o wymiarach 10 na 22 metry robił duże wrażenie.

Anegdota mówiła, że z gmachu łódzkiej TV przy ul. H. Sienkiewicza było widać Polskę od Bałtyku (opisywane kino) do Tatr (kino „Tatry”, małe, własność obecnie jednego zapaleńca, który je uruchamia tylko w niektóre dni, kinu też grozi zamknięcie).

Zatem w Łodzi nie pozostanie już żadne wolnostojące duże kino. Oprócz kina „Tatry” działa jeszcze tylko kino studyjne „Charlie” przy ul. Piotrkowskiej 203/205.

30 filmów w 3 dni - w ten sposób pożegnał się Helios ze swoją wieloletnią siedzibą „Bałtyk” zapraszając widzów na bezpłatne projekcje filmów m.in. „Avatar 3D"", „Disco robaczki”, „Król lew”, „Lato Muminków"", „Grawitacja 3D"",
ale też historyczne słynne „W pustyni i w puszczy” z 1973 r. Finałową projekcją był film „Ziemia obiecana” Andrzeja Wajdy - ekranizacja powieści o Łodzi końca XIX w. Władysława Reymonta. Każdy ostatni seans dnia kończył się lampką szampana dla widzów.
Była to też okazja, by ostatni raz zobaczyć pamiątkową tablicę nadającą sali im. Zygmunta Kałużyńskiego, znawcy kina i znakomitego krytyka filmowego, popularyzatora historii kina. Kino przenosząc się do nowej siedziby „Sukcesja” przy al. Politechniki 1 jej nie zabierze, choć jest ciekawą pamiątką, gdyż w kwietniu 2011 r. odsłaniała ją Claudia Cardinale, goszcząc na pierwszej i ostatniej edycji festiwalu „Cinema Mundi”. Również pozostała na elewacji duża stylizowana statua Oscara autorstwa łódzkiego rzeźbiarza Mariusza Rodanowicza."
train,"Piractwo: zapłacono okup za statek Filitsa

Somalijscy piraci otrzymali od armatora 3 mln dolarów w zamian za uwolnienie jednostki ""Filitsa"". 27 stycznia piraci porwali kolejny statek - kambodżański ""Layla-S"". Pojawiło się także nagranie wideo z brytyjską para porwaną na Oceanie Indyjskim w październiku 2009, proszących o pomoc rząd w Londynie.

Statek nie został jednak jeszcze wypuszczony z pirackiego portu. Po zrzuceniu okupu ze śmigłowca, jednostka została przejęta przez inną grupę piratów. Morscy terroryści zapewniają, iż statek pływający pod banderą Wysp Marshalla zostanie wypuszczony do północy, wcześniej jednak zostanie przeprowadzony podział zysku.

Do podobnej sytuacji doszło podczas przekazywania okupu w wysokości 5,5 mln dol. za grecki supertankowiec ""Maran Centaurus"". Wówczas do tankowca, na którym znajdowali się porywacze, podpłynęły motorówki z innymi terrorystami. Wtedy piraci, którzy mieli odebrać okup, wezwali na pomoc międzynarodowe siły morskie. Następnie dwa helikoptery z pobliskiego okrętu wojennego odgoniły napastników, zniżając się nad motorówki. Somalijczycy na motorówkach uciekli, a porywacze tankowca opuścili jednostkę dzień później.

MV Filitsa dostała się w ręce piratów 10 listopada 2009. Na jednostce znajduje się 22-osobowa załoga - trzech Greków i reszta Filipińczyków. Statek płynął z ładunkiem węgla z Kuwejtu do Durbanu w Republice Południowej Afryki i został zaatakowany 513 mil morskich na północny wschód od Seszeli.

27 stycznia piraci porwali statek z Kambodży ""Layla-S"", na którym znajdują się Pakistańczycy, Lankijczycy, Somalijczycy, Syryjczycy oraz obywatele Indii. Jednostka płynęła z załadunkiem węgla. Statek został uprowadzony z portu Berbera w Somalilandzie.

Tymczasem wczoraj pojawiło się video na którym brytyjska para porwana w październiku na jachcie Lynn Rival, na którym zakładnicy proszą o pomoc, która doprowadziła by do ich uwolnienia. Piraci grozili zabiciem małżonków, jeśli nie otrzymają 7 milionów dolarów okupu. Brytyjskie Ministerstwo Spraw Zagranicznych podtrzymuje jednak stanowisko, że nie płaci porywaczom okupów i nie idzie wobec nich na ustępstwa.

Piraci przetrzymują 14 statków.

Do 20 października Międzynarodowe Biuro Morskie odnotowało w regionie 174 ataki na statki, z czego 35 zakończyło się uprowadzeniem. Właściciele statków przeważnie płacą porywaczom okup.

W rękach piratów przebywa 14 jednostek. Są nimi tajwański kuter ""Win Far 161"" porwany 6 kwietnia oraz porywane statki od października po ustaniu monsunów na Oceanie Indyjskim. Piraci uprowadzili 22 października panamski masowiec ""Al-Khaliq"", dzień później brytyjski jacht ""Lynn Rival"", a także tajlandzki statek rybacki ""Union 3"", 29 października. 16 listopada uprowadzono statek MV ""Theresa VIII"", pływający pod banderą Wysp Dziewiczych Stanów Zjednoczonych. 18 grudnia piraci przechwycili indyjski statek ""Neseya"", natomiast 25 grudnia jemeński MV Socotra 1. 28 grudnia piraci porwali panamski ""Navios Apollon"", jemeński ""Al Mahmoud 2"" oraz brytyjski ""St. James Park"". 1 stycznia uprowadzono brytyjski ""Asian Glory"" i singapurski ""Pramoni"". 27 stycznia piraci porwali kambodżański Layla-S."
train,"2008-04-13: Zmarł Jerzy Krasowski

W wieku 83 lat zmarł Jerzy Krasowski - aktor, reżyser, kierownik artystyczny, dyrektor teatru.

Urodzony 11 listopada 1925. Podczas II wojny światowej walczy w AK. W w:1951 roku kończy wydział aktorski, a w w:1955 reżyserski Państwowej Wyższej Szkoły Teatralnej w Warszawie. Debiutem była reżyseria ""Wilkami w nocy"" T. Rittnera w Teatrze Ziemi Opolskiej w 1954.

Dyrektor wielu teatrów. Początkowo w Opolu, później Teatru Ludowego w Nowej Hucie. Podczas kierownictwa Krasowskiego odbyło się w nim wiele premier, w tym między innymi:

Po zakończeniu współpracy z Teatrem Ludowym Krasowski przeniósł się do Teatru Polskiego w Warszawie, a następnie do Teatru Polskiego we Wrocławiu. W 1972 dochodzi do powrotu do Krakowa, gdzie rozpoczyna pracę w Teatrze im. Juliusza Słowackiego. Reżyser związany był także z Teatrem Telewizji.

Na przełomie 1957 i 1958 oraz 1961 i 1962 wykładowca, a od 1972 do 1981 rektor Państwowej Wyższej Szkoły Teatralnej w Krakowie, od 1983 roku profesor PWST w Warszawie. W 1977 roku wydał zbiór felietonów oraz notatek reżyserskich Sprawa teatru."
train,"Odkryto nowy gatunek zwierzęcia

Naukowcy odkryli nowy gatunek zwierzęcia. ""Bassaricyon neblina"" jest ssakiem drapieżnym należącym do rodziny szopowatych. Na trop nowego gatunku natrafiono porównując okazy zwierząt rodzaju ""Bassaricyon"" przechowywane w zbiorach kilku amerykańskich muzeów historii naturalnej. W przeszłości żywe okazy ""B. neblina"" były w posiadaniu amerykańskich ogrodów zoologicznych, ale były błędnie oznaczane jako inne gatunki tego samego rodzaju. W ustaleniu faktu istnienia odrębnego gatunku pomogły badania genetyczne i morfologiczne porównywanych zwierząt. ""B. neblina"" jest drapieżnikiem zamieszkującym tereny zachodniego Ekwadoru i środkowej Kolumbii. Prowadzi nadrzewny tryb życia i jest aktywny nocą."
train,"Tomasz Wróblewski nowym naczelnym ""Rzeczpospolitej""

Grzegorz Hajdarowicz, właściciel gazety ""Rzeczpospolita"", ogłosił na konferencji prasowej, że następcą Pawła Lisickiego na stanowisku redaktora naczelnego tej gazety zostanie Tomasz Wróblewski.

Paweł Lisicki otrzymał propozycję pozostania redaktorem naczelnym tygodnika ""Uważam Rze"", której nie przyjął. Pozostanie on na stanowisku do czasu znalezienia następcy."
train,"2009-07-04: Open'er 2009: „arktyczne małpy” i goryle na scenie w czasie pierwszego dnia festiwalu

Na lotnisku Babie Doły wszystko rozpoczęło się 2 lipca 2009 r. ok. 17:00. Pierwsi wykonawcy zapoczątkowali swe występy na Tent Stage oraz Burn Beat Stage. Niedługo potem pierwszy zespół zainaugurował występy na Main Stage. Na dobre rozpoczęła się kolejna, ósma już edycja jednego z największych festiwali muzycznych w Europie.

Tegoroczny Open'er bije swe własne rekordy – jest dłuższy (trwa aż cztery dni), a powierzchnia festiwalu została powiększona do 72 ha. Ponadto zapowiedziano obecność ponad 60 tys. fanów wszelkiego rodzaju muzyki, co daje się odczuć na własnej skórze w czasie koncertów i stojąc w długich kolejkach w każdej z trzech stref gastronomicznych. Ocenia się, że na terenie festiwalu obecni są obywatele ok. 30 krajów świata – o tym bez trudu przekonuję się napotykając cudzoziemców praktycznie na każdym kroku.

Jak oceniają media, trwająca właśnie edycja festiwalu może okazać się najciekawszą jak dotąd odsłoną tego eventu.

Tent, Burn Beat i Alter – na początek.

//Zaczęło się – Tent Stage / Burn Beat Stage
W charakterystycznym niebieskim namiocie zwieńczonym czerwonymi banderami wszystko rozpoczęło się ok. 17:00. Występy na Scenie Namiotowej zainaugurowała trójmiejska formacja Old Time Radio. Niedługo po niej rozbrzmiały w ogromnym namiocie alternatywne, rockowe dźwięki spod znaku The Car Is On Fire.

Równolegle ruszyła scena Burn Beat Stage, którą zlokalizowano w swoistym betonowym hangarze, będącym częścią infrastruktury lotniczej na Lotnisku Babie Doły. Zaprezentowali się tam przedstawiciele stołecznego projektu Sorry, Ghettoblaster, proponując pierwszym gościom „betonowego klubu” elektroniczne dźwięki w stylistyce electro, techno i tech-house'u. Każde z setów na Burn Beat Stage trwał będzie od tej pory ok. 3 godzin – do białego rana.

//Alternatywa w Alter Space
Organizatorzy zapewnili mnóstwo alternatywnych atrakcji dla fanów kultury spoza głównego, mainstreamowego nurtu. Po raz kolejny na Open'erze działa namiot Alter Space, który w tym roku zgromadzi publiczność na występach takich zespołów, wykonawców i projektów, jak: Skinny Patrini, Grabek, Szelest Spadających Papierków, Lady Aarp, czy Mass Kotki. Obejrzeć można tu kilka filmów (m.in. ""Berlin Calling"", ""Heima"") – seansy są powtarzane. W ramach swoistej „alternatywy” dla muzyki można codziennie podziwiać pokazy „fire show” w wykonaniu projektów: Yoma, Salamandra i Mamadoo, które zlokalizowane są w pobliżu Strefy NGO. Ponadto w ramach „namiotu alternatywnego” funkcjonuje również ""Alter Café"", gdzie można odpocząć przy łyku kawy i kęsie czegoś słodkiego.

Aktywność Alter Space zainaugurował, równolegle z dwoma wcześniej wspomnianymi scenami, pokaz animacji Grupy Twożywo oraz krótkiego, ponad 20-minutowego dokumentu traktującego o ubiegłorocznej edycji Open'era. Po nich: Kormorany – polska formacja alternatywna łącząca w swej stylistyce m.in. etno, jazz, folk i rock.

Czas na Scenę Główną....

//Main Stage zainaugurowany
Na scenie Main Stage, której szerokość to prawie 30 m, pierwszy zespół pojawił się o godz. 20:00. Warszawska formacja Renton grająca alternatywnego rocka (i sama określająca swoją muzykę jako „pop z pazurem”) z pewnością rozgrzała zgromadzoną pod główną sceną publikę.

W tym samym czasie na Tent Stage grało szwedzkie trio – Peter Bjorn and John, które znane jest z wielkiego „gwizdanego” hitu ""„Young Folks”"". W międzyczasie reszta festiwalowiczów bawiła się przy nowoczesnych brzmieniach na Burn Beat Stage (AM Radio i Mentalcut) oraz zgromadzona była w namiocie Alter Space. Sceny World Stage, Young Talent Stage i Fashion'er (debiutująca na Open'erze) były pierwszego dnia zamknięte.

Danie główne rozpoczęto podawać punktualnie o 22:00. Na Scenie Głównej rozpoczęli występ młodzi Brytyjczycy z Arctic Monkeys. Zaprezentowali materiał m.in. z wielokrotnie nagradzanego albumu ""„Favourite Worst Nightmare”"", a także piosenki z najnowszego, zapowiadanego na sierpień albumu grupy – ""„Humbug”"". Jak sami zaznaczyli, open'erowa publiczność była pierwszą na świecie, która usłyszała te nagrania. Tłum szalał, a przed Main Stage zapowiadało się jeszcze goręcej...

Czemu? Ponieważ punktualnie o północy na scenę wtargnęli nieokrzesani i szalejący członkowie formacji Basement Jaxx. Nie zabrakło szalonych wariacji na scenie w wykonaniu towarzyszących Felixowi Buxtonowi i Simonowi Ratcliffe'owi wokalistek i wokalistów. Ze sceny dobiegały praktycznie bez przerwy dynamiczne i niepozwalające ustać w miejscu brzmienia takich przebojów brytyjskiej formacji, jak ""„Romeo”"", ""„Oh My Gosh”"", czy ""„Do Your Thing”"". Punkt kulminacyjny i apogeum scenicznego szaleństwa? Tylko i wyłącznie największy hit zespołu – ""„Where's Your Head At?”"". Wszyscy miotali się po scenie poddając się dzikim brzmieniom utworu, a towarzyszyły im... goryle. Pierwsze skojarzenie po tym ostatnim na Scenie Głównej występie – trzęsienie ziemi na sam początek Open'era. I nie ma w tym porównaniu ani krzty przesady.

//Open'er na Main Stage się niekończący...
Zamilknięcie Sceny Głównej ok. 1:40, bo to wówczas skończyło swój dynamiczny występ Basement Jaxx, nie oznaczało końca pierwszego dnia Open'era. Bynajmniej, festiwalowicze mogli bawić się na pozostałych scenach.

Wcześniej, w czasie trwania ostatniego koncertu na Scenie Głównej, Scena Namiotowa zgromadziła fanów muzyki Late of the Pier, a następnie formacji Łąki Łan. Na Burn Beat Stage po raz kolejny trwał DJ-set projektu Sorry, Ghettoblaster, a w namiocie Alter Space swe umiejętności na elektronicznych skrzypcach prezentował Wojtek Grabek. Po brzmieniach łączących skrzypce z elektroniką przyszła pora na...

//Opening Alter Party
... występ Skinny Patrini. Projekt, tworzony przez Annę Patrini i Michała „Skinny” Skórkę, zapewnił podróż w najmocniejsze zakamarki electroclashu. Krzykliwa elektronika połączona była z bezpardonowym występem, który z czystym sumieniem można nazwać performance'em na miarę opener'owego namiotu Alter Space.

(Aż) tyle wydarzyło się pierwszego dnia Heineken Open'er Festival. A to dopiero początek...

Line-up."
